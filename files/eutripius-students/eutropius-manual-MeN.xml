<?xml version="1.0" encoding="UTF-8"?>
<?oxygen RNGSchema="file:teilite.rnc" type="compact"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Breuiarium ab urbe condita</title>
                <author>Eutropius</author>
                <respStmt>
                    <resp>Correzione linguistica</resp>
                    <name>Alice Borgna</name>
                </respStmt>
                <respStmt>
                    <resp>Codifica XML</resp>
                    <name>Alice Borgna</name>
                </respStmt>
                <respStmt>
                    <resp>Toponym annotation</resp>
                    <name>Francesca Frontini</name>
                </respStmt>
            </titleStmt>
            <publicationStmt>
                <publisher>digilibLT</publisher>
                <pubPlace>Vercelli</pubPlace>
                <date>2012</date>
                <availability>
                    <p><ref target="http://creativecommons.org/licenses/by-nc-sa/3.0/it/"/></p>
                </availability>
                <idno>dlt000171</idno>
            </publicationStmt>
            <sourceDesc>
                <p>Eutrope, <hi rend="italic">Abrégé d'histoire romaine</hi>, texte établi et traduit par Joseph
                    Hellegouarc'h, Paris, 1999 </p>
            </sourceDesc>
        </fileDesc>
        <encodingDesc>
            <projectDesc>
                <p>digilibLT. Biblioteca digitale di testi latini tardoantichi.</p>
                <p>Progetto diretto da Raffaella Tabacco (responsabile della ricerca) e Maurizio Lana</p>
            </projectDesc>
            <editorialDecl>
                
                <p><hi rend="bold">Note di trascrizione e codifica del progetto digilibLT </hi></p>
                <p>Abbiamo riportato solo il testo stabilito dall'edizione di riferimento non seguendone
                    l'impaginazione. Sono stati invece esclusi dalla digitalizzazione apparati, introduzioni, note
                    e commenti e ogni altro contenuto redatto da editori moderni. </p>
                <p> I testi sono stati sottoposti a doppia rilettura integrale per garantire la massima
                    correttezza di trascrizione</p>
                <p>Abbiamo normalizzato le U maiuscole in V seguendo invece l'edizione di riferimento per la
                    distinzione u/v minuscole.</p>
                <p> Non è stato normalizzato l'uso delle virgolette e dei trattini.</p>
                <p> Non è stata normalizzata la formattazione nell'intero <hi rend="italic">corpus</hi>:
                    grassetto, corsivo, spaziatura espansa.</p>
                <p>Sono stati normalizzati e marcati nel modo seguente i diacritici.<lb/> espunzioni:
                    <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
                    <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
                    si visualizzano †testo† e †testo<lb/> lacuna materiale: <![CDATA[<gap/>]]> si visualizza
                    [...]<lb/> lacuna integrata dagli editori:
                    <![CDATA[<supplied><gap/></supplied> si visualizza <...>]]>
                </p>
                <p>Sono stati marcati i termini in lingua greca
                    <![CDATA[<foreign xml:lang="grc">αγβ</foreign>]]>
                </p>
                <p>Ulteriori informazioni sulle norme di trascrizione e codifica su <ref
                    target="http://digiliblt.lett.unipmn.it/upload/docs/note_di_trascrizione_e_di_codifica.pdf"
                    >Note di trascrizione e codifica di testi latini tardoantichi
                    [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
            </editorialDecl>
           
        </encodingDesc>
        <profileDesc>
            <langUsage>
                <language ident="la">Latino</language>
            </langUsage>
        </profileDesc>
    </teiHeader>
    <text>
        
        <body>
                            <div type="ptext" n="ptext"><head>DOMINO VALENTI GOTHICO MAXIMO PERPETVO
                                AVGVSTO EVTROPIVS V.C. MAGISTER MEMORIAE</head>  </div>
            
            <div type="pr" n="pr">
                <head> Praefatio </head>
                <p> Res Romanas ex voluntate mansuetudinis tuae ab urbe condita ad nostram memoriam,
                    quae in negotiis vel bellicis vel civilibus eminebant, per ordinem temporum
                    brevi narratione collegi, strictim additis etiam his, quae in principum vita
                    egregia extiterunt, ut tranquillitatis tuae possit mens divina laetari prius se
                    inlustrium virorum facta in administrando imperio secutam, quam cognosceret
                    lectione. </p>
            </div>
            <div type="lib" n="I">
                <head>LIBER PRIMVS</head>
                <div type="cap" n="1">
                    <p>
                        <milestone unit="par" n="1"/> <placeName>Romanum imperium</placeName>, quo neque ab exordio ullum
                        fere minus neque incrementis toto orbe amplius humana potest memoria
                        recordari, a Romulo exordium habet, qui Reae Silviae, Vestalis virginis,
                        filius et, quantum putatus est, Martis cum Remo fratre uno partu editus est.
                            <milestone unit="par" n="2"/> Is, cum inter pastores latrocinaretur,
                        decem et octo annos natus urbem exiguam in <placeName>Palatino monte</placeName>  constituit XI Kal.
                        Maias, Olympiadis sextae anno tertio, post <placeName>Troiae</placeName> excidium, ut qui plurimum
                        minimumque tradunt, anno trecentesimo nonagesimo quarto. </p>
                </div>
                <div type="cap" n="2">
                    <p>
                        <milestone unit="par" n="1"/> Condita civitate, quam ex nomine suo <placeName>Romam</placeName>
                        vocavit, haec fere egit. Multitudinem finitimorum in civitatem recepit,
                        centum ex senioribus legit, quorum consilio omnia ageret, quos senatores
                        nominavit propter senectutem. <milestone unit="par" n="2"/> Tum, cum uxores
                        ipse et populus suus non haberent, invitavit ad spectaculum ludorum vicinas
                        urbis <placeName>Romae</placeName> nationes atque earum virgines rapuit. Commotis bellis propter
                        raptarum iniuriam Caeninenses vicit, Antemnates, Crustuminos, Sabinos,
                        Fidenates, Veientes. Haec omnia oppida urbem cingunt. Et cum orta subito
                        tempestate non comparuisset, anno regni tricesimo septimo ad deos transisse
                        creditus est et consecratus. Deinde <placeName>Romae</placeName> per quinos dies senatores
                        imperaverunt et his regnantibus annus unus completus est. </p>
                </div>
                <div type="cap" n="3">
                    <p>
                        <milestone unit="par" n="1"/> Postea Numa Pompilius rex creatus est, qui
                        bellum quidem nullum gessit, sed non minus civitati quam Romulus profuit.
                            <milestone unit="par" n="2"/> Nam et leges Romanis moresque constituit,
                        qui consuetudine proeliorum iam latrones ac semibarbari putabantur, et annum
                        descripsit in decem menses, prius sine aliqua supputatione confusum, et
                        infinita <placeName>Romae</placeName> sacra ac templa constituit. Morbo decessit quadragesimo et
                        tertio imperii anno. </p>
                </div>
                <div type="cap" n="4">
                    <p>
                        <milestone unit="par" n="1"/> Huic successit Tullus Hostilius. Hic bella
                        reparavit, Albanos vicit, qui ab urbe <placeName>Roma</placeName> duodecimo miliario sunt, Veientes
                        et Fidenates, quorum alii sexto miliario absunt ab urbe <placeName>Roma</placeName>, alii octavo
                        decimo, bello superavit, urbem ampliavit, adiecto <placeName>Caelio monte</placeName> . <milestone
                            unit="par" n="2"/> Cum triginta et duos annos regnasset, fulmine ictus
                        cum domo sua arsit. </p>
                </div>
                <div type="cap" n="5">
                    <p>
                        <milestone unit="par" n="1"/> Post hunc Ancus Marcius, Numae ex filia nepos,
                        suscepit imperium. <milestone unit="par" n="2"/> Contra Latinos dimicavit.
                        <placeName>Aventinum montem</placeName>  civitati adiecit et <placeName>Ianiculum</placeName>, apud ostium
                            <supplied><placeName>Tiberis</placeName></supplied> civitatem supra mare sexto decimo miliario
                        ab urbe <placeName>Roma</placeName> condidit. Vicesimo et quarto anno imperii morbo periit. </p>
                </div>
                <div type="cap" n="6">
                    <p>
                        <milestone unit="par" n="1"/> Deinde regnum Priscus Tarquinius accepit. Hic
                        numerum senatorum duplicavit, circum <placeName>Romae</placeName> aedificavit, ludos Romanos
                        instituit, qui ad nostram memoriam permanent. Vicit idem etiam Sabinos et
                        non parum agrorum, sublatum isdem, urbis <placeName>Romae</placeName> territorio iunxit primusque
                        triumphans <placeName>Vrbem</placeName> intravit. <milestone unit="par" n="2"/> Muros fecit et
                        cloacas, <placeName>Capitolium</placeName> inchoavit. Tricesimo octavo imperii anno per Anci filios
                        occisus est, regis eius, cui ipse successerat. </p>
                </div>
                <div type="cap" n="7">
                    <p>
                        <milestone unit="par" n="1"/> Post hunc Servius Tullius suscepit imperium,
                        genitus ex nobili femina, captiva tamen et ancilla. Hic quoque Sabinos
                        subegit, montes tres, <placeName>Quirinalem</placeName>, <placeName>Viminalem</placeName>, <placeName>Esquilinum</placeName>, urbi adiunxit,
                        fossas circum murum duxit. Primus omnium censum ordinavit, qui adhuc per
                        orbem terrarum incognitus erat. <milestone unit="par" n="2"/> Sub eo <placeName>Roma</placeName>,
                        omnibus in censum delatis, habuit capita LXXXIII milia civium Romanorum cum
                        his, qui in agris erant. Occisus est scelere generi sui Tarquinii Superbi,
                        filii eius regis, cui ipse successerat, et filiae, quam Tarquinius habebat
                        uxorem. </p>
                </div>
                <div type="cap" n="8">
                    <p>
                        <milestone unit="par" n="1"/> L. Tarquinius Superbus, septimus atque ultimus
                        regum, Volscos, quae gens ad <placeName>Campaniam</placeName> euntibus non longe ab <placeName>Vrbe</placeName> est,
                        vicit, <placeName>Gabios</placeName> civitatem et <placeName>Suessam Pometiam</placeName> subegit, cum Tuscis pacem fecit
                        et <placeName>templum Iovi</placeName> in <placeName>Capitolio</placeName> aedificavit. Postea <placeName>Ardeam</placeName> oppugnans, in octavo
                        decimo miliario ab urbe <placeName>Roma</placeName> positam civitatem, imperium perdidit.
                            <milestone unit="par" n="2"/> Nam cum filius eius, et ipse Tarquinius
                        iunior, nobilissimam feminam Lucretiam eandemque pudicissimam, Collatini
                        uxorem, stuprasset eaque de iniuria marito et patri et amicis questa
                        fuisset, in omnium conspectu se occidit. Propter quam causam Brutus, parens
                        et ipse Tarquinii, populum concitavit et Tarquinio ademit imperium.
                            <milestone unit="par" n="3"/> Mox exercitus quoque eum, qui civitatem
                        <placeName>Ardeam</placeName> cum ipso rege oppugnabat reliquit; veniensque ad <placeName>Vrbem</placeName> rex portis
                        clausis exclusus est, cumque imperasset annos quattuor et viginti cum uxore
                        et liberis suis fugit. Ita <placeName>Romae</placeName> regnatum est per septem reges annis
                        ducentis quadraginta tribus, cum adhuc <placeName>Roma</placeName>, ubi plurimum, vix usque ad
                        quintum decimum miliarium possideret. </p>
                </div>
                <div type="cap" n="9">
                    <p>
                        <milestone unit="par" n="1"/> Hinc consules coepere, pro uno rege duo, hac
                        causa creati ut, si unus malus esse voluisset, alter eum, habens potestatem
                        similem, coerceret. <milestone unit="par" n="2"/> Et placuit, ne imperium
                        longius quam annuum haberent, ne per diuturnitatem potestatis insolentiores
                        redderentur, sed civiles semper essent, qui se post annum scirent futuros
                        esse privatos. <milestone unit="par" n="3"/> Fuerunt igitur anno primo
                        expulsis regibus consules L. Iunius Brutus, qui maxime egerat, ut Tarquinius
                        pelleretur, et Tarquinius Collatinus, maritus Lucretiae. <milestone
                            unit="par" n="4"/> Sed Tarquinio Collatino statim sublata est dignitas.
                        Placuerat enim, ne quisquam in <placeName>Vrbe</placeName> maneret, qui Tarquinius vocaretur. Ergo
                        accepto omni patrimonio suo ex urbe migravit, et loco ipsius factus est L.
                        Valerius Publicola consul. <milestone unit="par" n="5"/> Commovit tamen
                        bellum urbi <placeName>Romae</placeName> rex Tarquinius, qui fuerat expulsus, et collectis multis
                        gentibus, ut in regnum posset restitui, dimicavit. </p>
                </div>
                <div type="cap" n="10">
                    <p>
                        <milestone unit="par" n="1"/> In prima pugna Brutus consul et Arruns,
                        Tarquinii filius, in vicem se occiderunt, Romani tamen ex ea pugna victores
                        recesserunt. <milestone unit="par" n="2"/> Brutum matronae Romanae,
                        defensorem pudicitiae suae, quasi communem patrem per annum luxerunt.
                        Valerius Publicola Sp. Lucretium Tricipitinum collegam sibi fecit, Lucretiae
                        patrem, quo morbo mortuo iterum Horatium Pulvillum collegam sibi sumpsit.
                            <milestone unit="par" n="3"/> Ita primus annus quinque consules habuit,
                        cum Tarquinius Collatinus propter nomen <placeName>Vrbe</placeName> cessisset, Brutus in proelio
                        perisset, Sp. Lucretius morbo mortuus esset. </p>
                </div>
                <div type="cap" n="11">
                    <p><milestone unit="par" n="1"/> Secundo quoque anno iterum Tarquinius ut
                        reciperetur in regnum bellum Romanis intulit, auxilium ei ferente Porsenna,
                        <placeName>Tusciae</placeName> rege, et <placeName>Romam</placeName> paene cepit. <milestone unit="par" n="2"/> Verum tum
                        quoque victus est. Tertio anno post reges exactos Tarquinius, cum suscipi
                        non posset in regnum neque ei Porsenna, qui pacem cum Romanis fecerat,
                        praestaret auxilium, <placeName>Tusculum</placeName> se contulit, quae civitas non longe ab <placeName>Vrbe</placeName>
                        est, atque ibi per quattuordecim annos privatus cum uxore consenuit.
                            <milestone unit="par" n="3"/> Quarto anno post reges exactos, cum Sabini
                        Romanis bellum intulissent, victi sunt et de his triumphatum est. <milestone
                            unit="par" n="4"/> Quinto anno L. Valerius ille, Bruti collega et quater
                        consul, fataliter mortuus est, adeo pauper, ut, collatis a populo nummis,
                        sumptum habuerit sepulturae quem matronae sicuti Brutum per annum luxerunt.
                    </p>
                </div>
                <div type="cap" n="12">
                    <p><milestone unit="par" n="1"/> Nono anno post reges exactos, cum gener
                        Tarquinii ad iniuriam soceri vindicandam ingentem collegisset exercitum,
                        nova <placeName>Romae</placeName> dignitas est creata, quae dictatura appellatur, maior quam
                        consulatus. Eodem anno etiam magister equitum factus est, qui dictatori
                        obsequeretur. <milestone unit="par" n="2"/> Neque quicquam similius potest
                        dici quam dictatura antiqua huic imperii potestati, quam nunc Tranquillitas
                        vestra habet, maxime cum Augustus quoque Octavianus, de quo postea dicemus,
                        et ante eum C. Caesar sub dictaturae nomine atque honore regnaverint.
                            <milestone unit="par" n="3"/> Dictator autem <placeName>Romae</placeName> primus fuit
                            <supplied>T.</supplied> Larcius, magister equitum primus Sp. Cassius.
                    </p>
                </div>
                <div type="cap" n="13">
                    <p>
                        <milestone unit="par" n="1"/> Sexto decimo anno post reges exactos
                        seditionem populus <placeName>Romae</placeName> fecit, tamquam a senatu atque consulibus
                        premeretur. <milestone unit="par" n="2"/> Tum et ipse sibi tribunos plebi
                        quasi proprios iudices et defensores creavit, per quos contra senatum et
                        consules tutus esse posset. </p>
                </div>
                <div type="cap" n="14">
                    <p><milestone unit="par" n="1"/> Sequenti anno Volsci contra Romanos bellum
                        reparaverunt et victi acie etiam Coriolos civitatem, quam habebant optimam,
                        perdiderunt. </p>
                </div>
                <div type="cap" n="15">
                    <p><milestone unit="par" n="1"/> Octavo decimo anno postquam reges eiecti erant,
                        expulsus ex <placeName>Vrbe</placeName> Q. Marcius, dux Romanus, qui <placeName>Coriolos</placeName> ceperat, Volscorum
                        civitatem, ad ipsos Volscos contendit iratus et auxilia contra Romanos
                        accepit. <milestone unit="par" n="2"/> Romanos saepe vicit, usque ad quintum
                        miliarium <placeName>Vrbis</placeName> accessit, oppugnaturus etiam patriam, legatis qui pacem
                        petebant repudiatis, nisi ad eum mater Veturia et uxor Volumnia ex urbe
                        venissent, quarum fletu et deprecatione superatus removit exercitum. Atque
                        hic secundus post Tarquinium fuit, qui dux contra patriam suam esset. </p>
                </div>
                <div type="cap" n="16">
                    <p>
                        <milestone unit="par" n="1"/> C. Fabio et L. Virginio consulibus trecenti
                        nobiles homines, qui ex Fabia familia erant, contra Veientes bellum soli
                        susceperunt, promittentes senatui et populo per se omne certamen implendum.
                            <milestone unit="par" n="2"/> Itaque profecti omnes nobiles et qui
                        singuli magnorum exercituum duces esse deberent in proelio conciderunt.
                            <milestone unit="par" n="3"/> Vnus omnino superfuit ex tanta familia,
                        qui propter aetatem puerilem duci non potuerat ad pugnam. Post haec census
                        in <placeName>Vrbe</placeName> habitus est et inventa sunt civium capita CXVII milia CCCXIX. </p>
                </div>
                <div type="cap" n="17">
                    <p><milestone unit="par" n="1"/> Sequenti anno, cum in <placeName>Algido monte</placeName> ab urbe
                        duodecimo ferme miliario Romanus obsideretur exercitus, L. Quintius
                        Cincinnatus dictator est factus, qui agrum quattuor iugerum possidens
                        manibus suis colebat. <milestone unit="par" n="2"/> Is, cum in opere et
                        arans esset inventus, sudore deterso togam praetextam accepit et caesis
                        hostibus liberavit exercitum. </p>
                </div>
                <div type="cap" n="18">
                    <p><milestone unit="par" n="1"/> Anno trecentesimo et altero ab <placeName>Vrbe</placeName> condita
                        imperium consulare cessavit et pro duobus consulibus decem facti sunt, qui
                        summam potestatem haberent, decemviri nominati. <milestone unit="par" n="2"
                        /> Sed, cum primo anno bene egissent, secundo unus ex his, Ap. Claudius,
                        Virginii cuiusdam, qui honestis iam stipendiis contra Latinos in 
                        <placeName>monte Algido</placeName> militabat, filiam virginem corrumpere voluit; quam pater occidit, ne
                        stuprum a decemviro sustineret, et regressus ad milites movit tumultum.
                        Sublata est decemviris potestas ipsique damnati sunt. </p>
                </div>
                <div type="cap" n="19">
                    <p><milestone unit="par" n="1"/> Anno trecentesimo et quinto decimo ab <placeName>Vrbe</placeName>
                        condita Fidenates contra Romanos rebellaverunt. Auxilium his praestabant
                        Veientes et rex Veientium Tolumnius. <milestone unit="par" n="2"/> Quae
                        ambae civitates tam vicinae <placeName>Vrbi</placeName> sunt, ut <placeName>Fidenae</placeName> sexto, <placeName>Veii</placeName> octavo decimo
                        miliario absint. Coniunxerunt se his et Volsci. Sed Mam. Aemilio dictatore
                        et L. Quintio Cincinnato magistro equitum victi etiam regem perdiderunt.
                        <placeName>Fidenae</placeName> captae et excisae. </p>
                </div>
                <div type="cap" n="20">
                    <p>
                        <milestone unit="par" n="1"/> Post viginti annos Veientani rebellaverunt.
                        Dictator contra ipsos missus est Furius Camillus, qui primum eos vicit acie,
                        mox etiam civitatem diu obsidens cepit, antiquissimam <placeName>Italiae</placeName>que ditissimam.
                            <milestone unit="par" n="2"/> Post eam cepit et <placeName>Faliscos</placeName>, non minus
                        nobilem civitatem. Sed commota est ei invidia, quasi praedam male
                        divisisset, damnatusque ob eam causam et expulsus civitate. <milestone
                            unit="par" n="3"/> Statim Galli Senones ad <placeName>Vrbem</placeName> venerunt et, victos
                        Romanos undecimo miliario a <placeName>Roma</placeName> apud <placeName>flumen Alliam</placeName> secuti, etiam <placeName>Vrbem</placeName>
                        occupaverunt. Neque defendi quicquam nisi <placeName>Capitolium</placeName> potuit, quoad, cum diu
                        obsedissent et iam Romani fame laborarent, a Camillo, qui in vicina civitate
                        exulabat, Gallis superventum est gravissimeque victi sunt. <milestone
                            unit="par" n="4"/> Postea tamen etiam, accepto auro ne <placeName>Capitolium</placeName>
                        obsiderent, recesserunt, sed secutus eos Camillus ita cecidit, ut et aurum,
                        quod his datum fuerat, et omnia, quae ceperant, militaria signa revocaret.
                            <milestone unit="par" n="5"/> Ita tertio triumphans urbem ingressus est
                        et appellatus secundus Romulus, quasi et ipse patriae conditor.</p>
                </div>
            </div>
            <div type="lib" n="II">
                <head>LIBER SECVNDVS</head>
                <div type="cap" n="1">
                    <p>
                        <milestone unit="par" n="1"/> Anno trecentesimo sexagesimo quinto ab urbe
                        condita, post captam autem primo, dignitates mutatae sunt et pro duobus
                        consulibus facti tribuni militares consulari potestate. Hinc iam coepit
                        Romana res crescere. Nam Camillus eo anno Volscorum civitatem, quae per
                        septuaginta annos bellum gesserat, vicit et Aequorum urbem et Sutrinorum
                        atque omnibus deletis earundem exercitibus occupavit et tres simul triumphos
                        egit. </p>
                </div>
                <div type="cap" n="2">
                    <p>
                        <milestone unit="par" n="1"/> T. etiam Quintius Cincinnatus Praenestinos,
                        qui usque ad urbis <placeName>Romae</placeName> portas cum bello venerant, persecutus ad 
                        <placeName>flumen Alliam</placeName> vicit, octo civitates, quae sub ipsis agebant, Romanis adiunxit,
                        ipsam <placeName>Praeneste</placeName> adgressus in deditionem accepit. <milestone unit="par" n="2"
                        /> Quae omnia ab eo gesta sunt viginti diebus triumphusque ipsi decretus.
                    </p>
                </div>
                <div type="cap" n="3">
                    <p>
                        <milestone unit="par" n="1"/> Verum dignitas tribunorum militarium non diu
                        perseveravit. Nam post aliquantum nullos placuit fieri et quadriennium in
                        <placeName>Vrbe</placeName> ita fluxit, ut potestates ibi maiores non essent. Praesumpserunt tamen
                        tribuni militares consulari potestate iterum dignitatem et triennio
                        perseveraverunt. Rursus consules facti. </p>
                </div>
                <div type="cap" n="4">
                    <p>
                        <milestone unit="par" n="1"/> L. Genucio et Q. Servilio consulibus mortuus
                        est Camillus. Honor ei post Romulum secundus delatus est. </p>
                </div>
                <div type="cap" n="5">
                    <p><milestone unit="par" n="1"/> T. Quintius dictator adversus Gallos, qui ad
                        <placeName>Italiam</placeName> venerant, missus est. Hi ab <placeName>Vrbe</placeName> quarto miliario trans <placeName>Anienem</placeName>
                        fluvium consederant. Ibi nobilissimus de senatoribus iuvenis L. Manlius
                        provocantem Gallum, ad singulare certamen progressus, occidit et, sublato
                        torque aureo colloque suo imposito, in perpetuum Torquati et sibi et
                        posteris cognomen accepit. Galli fugati sunt, mox per C. Sulpicium
                        dictatorem etiam victi. Non multo post a C. Marcio Tusci victi sunt et octo
                        milia captivorum ex his in triumphum ducta. </p>
                </div>
                <div type="cap" n="6">
                    <p><milestone unit="par" n="1"/> Census iterum habitus est. Et cum Latini, qui a
                        Romanis subacti erant, milites praestare nollent, ex Romanis tantum tirones
                        lecti sunt factaeque legiones decem, qui modus sexaginta vel amplius
                        armatorum milia efficiebat. <milestone unit="par" n="2"/> Parvis adhuc
                        Romanis rebus tanta tamen in re militari virtus erat. Quae cum profectae
                        essent adversum Gallos duce L. Furio, quidam ex Gallis unum ex Romanis, qui
                        esset optimus, provocavit. <milestone unit="par" n="3"/> Tum se M. Valerius
                        tribunus militum obtulit, et cum processisset armatus, corvus ei supra
                        dextrum bracchium sedit. <milestone unit="par" n="4"/> Mox commissa adversum
                        Gallum pugna idem corvus alis et unguibus Galli oculos verberavit, ne rectum
                        posset aspicere. Ita a tribuno Valerio interfectus non solum victoriam ei,
                        sed etiam nomen dedit. Nam postea idem Corvinus est dictus ac propter hoc
                        meritum annorum trium et viginti consul est factus. </p>
                </div>
                <div type="cap" n="7">
                    <p><milestone unit="par" n="1"/> Latini, qui noluerant milites dare, hoc quoque
                        a Romanis exigere coeperunt, ut unus consul ex eorum, alter ex Romanorum
                        populo crearetur. <milestone unit="par" n="2"/> Quod cum esset negatum,
                        bellum contra eos susceptum est et ingenti pugna superati sunt ac de his
                        perdomitis triumphatum est. <milestone unit="par" n="3"/> Statuae consulibus
                        ob meritum victoriae in rostris positae sunt. Eo anno etiam <placeName>Alexandria</placeName> ab
                        Alexandro Macedone condita est. </p>
                </div>
                <div type="cap" n="8">
                    <p>
                        <milestone unit="par" n="1"/> Iam Romani potentes esse coeperunt. Bellum
                        enim in centesimo et tricesimo fere miliario ab <placeName>Vrbe</placeName> apud Samnitas
                        gerebatur, qui medii sunt inter <placeName>Picenum</placeName>, <placeName>Campaniam</placeName> et <placeName>Apuliam</placeName>. <milestone
                            unit="par" n="2"/> L. Papirius Cursor cum honore dictatoris ad id bellum
                        profectus est. Qui cum <placeName>Romam</placeName> redisset, Q. Fabio Maximo, magistro equitum,
                        quem apud exercitum reliquit, praecepit, ne se absente pugnaret. <milestone
                            unit="par" n="3"/> Ille, occasione reperta, felicissime dimicavit et
                        Samnitas delevit. Ob quam rem a dictatore capitis damnatus, quod se vetante
                        pugnasset, ingenti favore militum et populi liberatus est, tanta Papirio
                        seditione commota, ut paene ipse interficeretur. </p>
                </div>
                <div type="cap" n="9">
                    <p><milestone unit="par" n="1"/> Postea Samnites Romanos T. Veturio et Sp.
                        Postumio consulibus ingenti dedecore vicerunt et sub iugum miserunt. Pax
                        tamen a senatu et populo soluta est, quae cum ipsis propter necessitatem
                        facta fuerat. Postea Samnites victi sunt a L. Papirio consule, septem milia
                        eorum sub iugum missa. <milestone unit="par" n="2"/> Papirius de Samnitibus
                        triumphavit. Eo tempore Ap. Claudius censor <placeName>aquam Claudiam</placeName> induxit et <placeName>viam
                        Appiam</placeName> stravit. Samnites reparato bello Q. Fabium Maximum vicerunt, tribus
                        milibus hominum occisis. Postea, cum pater ei Fabius Maximus legatus
                        fuisset, et Samnitas vicit et plurima ipsorum oppida cepit. <milestone
                            unit="par" n="3"/> Deinde P. Cornelius Rufinus M'. Curius Dentatus, ambo
                        consules, contra Samnitas missi ingentibus proeliis eos confecere.
                            <milestone unit="par" n="4"/> Tum bellum cum Samnitibus per annos
                        quadraginta novem actum sustulerunt. Neque ullus hostis fuit intra <placeName>Italiam</placeName>,
                        qui Romanam virtutem magis fatigaverit. </p>
                </div>
                <div type="cap" n="10">
                    <p><milestone unit="par" n="1"/> Interiectis aliquot annis iterum se Gallorum
                        copiae contra Romanos Tuscis Samnitibusque iunxerunt, sed, cum <placeName>Romam</placeName>
                        tenderent, a Cn. Cornelio Dolabella consule deletae sunt. </p>
                </div>
                <div type="cap" n="11">
                    <p><milestone unit="par" n="1"/> Eodem tempore Tarentinis, qui iam in ultima
                        <placeName>Italia</placeName> sunt, bellum indictum est, quia legatis Romanorum iniuriam fecissent.
                        Hi Pyrrum, <placeName>Epiri</placeName> regem, contra Romanos auxilium poposcerunt, qui ex genere
                        Achillis originem trahebat. Is mox ad <placeName>Italiam</placeName> venit, tumque primum Romani
                        cum transmarino hoste dimicaverunt. <milestone unit="par" n="2"/> Missus est
                        contra eum consul P. Valerius Laevinus, qui, cum exploratores Pyrri
                        cepisset, iussit eos per castra duci, ostendi omnem exercitum tumque
                        dimitti, ut renuntiarent Pyrro quaecumque Romanis agerentur. Commissa mox
                        pugna, cum iam Pyrrus fugeret, elephantorum auxilio vicit, quos incognitos
                        Romani expaverunt. <milestone unit="par" n="3"/> Sed nox proelio finem
                        dedit; Laevinus tamen per noctem fugit, Pyrrus Romanos mille octingentos
                        cepit et eos summo honore tractavit, occisos sepelivit. Quos cum adverso
                        vulnere et truci vultu etiam mortuos iacere vidisset, tulisse ad caelum
                        manus dicitur cum hac voce: se totius orbis dominum esse potuisse, si tales
                        sibi milites contigissent. </p>
                </div>
                <div type="cap" n="12">
                    <p><milestone unit="par" n="1"/> Postea Pyrrus, coniunctis sibi Samnitibus,
                        Lucanis, Brittiis, <placeName>Romam</placeName> perrexit, omnia ferro ignique vastavit, <placeName>Campaniam</placeName>
                        populatus est atque ad <placeName>Praeneste</placeName> venit, miliario ab <placeName>Vrbe</placeName> octavo decimo.
                            <milestone unit="par" n="2"/> Mox terrore exercitus, qui eum cum consule
                        sequebatur, in <placeName>Campaniam</placeName> se recepit. Legati ad Pyrrum de redimendis captivis
                        missi ab eo honorifice suscepti sunt. <milestone unit="par" n="3"/> Captivos
                        sine pretio <placeName>Romam</placeName> misit. Vnum ex legatis Romanorum, Fabricium, sic
                        admiratus, cum eum pauperem esse cognovisset, ut, quarta parte regni
                        promissa, sollicitare voluerit, ut ad se transiret, contemptusque est a
                        Fabricio. <milestone unit="par" n="4"/> Quare, cum Pyrrus Romanorum ingenti
                        admiratione teneretur, legatum misit, qui pacem aequis condicionibus
                        peteret, praecipuum virum, Cineam nomine, ita ut Pyrrus partem <placeName>Italiae</placeName>, quam
                        iam armis occupaverat, obtineret. </p>
                </div>
                <div type="cap" n="13">
                    <p><milestone unit="par" n="1"/> Pax displicuit: remandatum Pyrro est a senatu
                        eum cum Romanis, nisi ex <placeName>Italia</placeName> recessisset, pacem habere non posse.
                            <milestone unit="par" n="2"/> Tum Romani iusserunt captivos omnes, quos
                        Pyrrus reddiderat, infames haberi, quod armati capi potuissent, nec ante eos
                        ad veterem statum reverti, quam si binorum hostium occisorum spolia
                        retulissent. Ita legatus Pyrri reversus est. <milestone unit="par" n="3"/> A
                        quo cum quaereret Pyrrus, qualem <placeName>Romam</placeName> comperisset, Cineas dixit regum se
                        patriam vidisse; scilicet tales illic fere omnes esse, qualis unus Pyrrus
                        apud <placeName>Epirum</placeName> et reliquam <placeName>Graeciam</placeName> putaretur. <milestone unit="par" n="4"/>
                        Missi sunt contra Pyrrum duces P. Sulpicius et Decius Mus consules.
                        Certamine commisso Pyrrus vulneratus est, elephanti interfecti, viginti
                        milia caesa hostium et ex Romanis tantum quinque milia; Pyrrus <placeName>Tarentum</placeName>
                        fugatus. </p>
                </div>
                <div type="cap" n="14">
                    <p><milestone unit="par" n="1"/> Interiecto anno contra Pyrrum Fabricius est
                        missus, qui prius inter legatos sollicitari non poterat, quarta regni parte
                        promissa. <milestone unit="par" n="2"/> Tum, cum vicina castra ipse et rex
                        haberent, medicus Pyrri nocte ad eum venit, promittens veneno se Pyrrum
                        occisurum, si sibi aliquid polliceretur. Quem Fabricius vinctum reduci
                        iussit ad dominum Pyrroque dici quae contra caput eius medicus spopondisset.
                        Tum rex admiratus eum dixisse fertur: <milestone unit="par" n="3"/> "Ille
                        est Fabricius, qui difficilius ab honestate quam sol a cursu suo averti
                        potest". Tum rex ad <placeName>Siciliam</placeName> profectus est. <milestone unit="par" n="4"/>
                        Fabricius victis Lucanis et Samnitibus triumphavit. Consules deinde M'.
                        Curius Dentatus et Cornelius Lentulus adversum Pyrrum missi sunt. Curius
                        contra eum pugnavit, exercitum eius cecidit, ipsum <placeName>Tarentum</placeName> fugavit, castra
                        cepit. <milestone unit="par" n="5"/> Ea die caesa hostium viginti tria
                        milia. Curius in consulatu triumphavit. Primus <placeName>Romam</placeName> elephantos quattuor
                        duxit. Pyrrus etiam a <placeName>Tarento</placeName> mox recessit et apud <placeName>Argos</placeName>, <placeName>Graeciae</placeName>
                        civitatem, occisus est. </p>
                </div>
                <div type="cap" n="15">
                    <p><milestone unit="par" n="1"/> C. Fabio Licinio C. Claudio Canina consulibus,
                        anno <placeName>Vrbis</placeName> conditae quadringentesimo sexagesimo primo, legati Alexandrini a
                        Ptolomaeo missi <placeName>Romam</placeName> venere et a Romanis amicitiam, quam petierant,
                        obtinuerunt. </p>
                </div>
                <div type="cap" n="16">
                    <p><milestone unit="par" n="1"/> Q. Ogulnio C. Fabio Pictore consulibus Picentes
                        bellum commovere et ab insequentibus consulibus P. Sempronio Ap. Claudio
                        victi sunt et de his triumphatum est. Conditae a Romanis civitates Ariminus
                        in <placeName>Gallia</placeName> et Beneventum in Samnio. </p>
                </div>
                <div type="cap" n="17">
                    <p><milestone unit="par" n="1"/> M. Atilio Regulo L. Iulio Libone consulibus
                        Sallentinis in Apulia bellum indictum est, captique sunt cum civitate simul
                        Brundisini, et de his triumphatum est. </p>
                </div>
                <div type="cap" n="18">
                    <p><milestone unit="par" n="1"/> Anno quadringentesimo septuagesimo septimo, cum
                        iam clarum urbis <placeName>Romae</placeName> nomen esset, arma tamen extra Italiam mota non
                        fuerant. <milestone unit="par" n="2"/> Vt igitur cognosceretur, quae copiae
                        Romanorum essent, census est habitus: inventa sunt civium capita ducenta
                        nonaginta duo milia trecenta triginta quattuor, quamquam a condita Vrbe
                        numquam bella cessassent. Et contra Afros bellum susceptum est primum Ap.
                        Claudio Q. Fulvio consulibus, in Sicilia contra eos pugnatum est et Ap.
                        Claudius de Afris et rege Siciliae Hierone triumphavit. </p>
                </div>
                <div type="cap" n="19">
                    <p><milestone unit="par" n="1"/> Insequenti anno Valerio Marco et Otacilio
                            <supplied>Crasso</supplied> consulibus in Sicilia a Romanis res magnae
                        gestae sunt. Tauromenitani, Catinenses et praeterea quinquaginta civitates
                        in fidem acceptae. <milestone unit="par" n="2"/> Tertio anno in Sicilia
                        contra Hieronem, regem Siculorum, bellum paratum est. Cum omni nobilitate
                        Syracusanorum pacem a Romanis impetravit deditque argenti ducenta talenta.
                        Afri in Sicilia victi sunt et de his secundo <placeName>Romae</placeName> triumphatum est. </p>
                </div>
                <div type="cap" n="20">
                    <p><milestone unit="par" n="1"/> Quinto anno Punici belli, quod contra Afros
                        gerebatur, primum Romani C. Duillio et Cn. Cornelio Asina consulibus in mari
                        dimicaverunt, paratis navibus rostratis, quas Liburnas vocant. <milestone
                            unit="par" n="2"/> Consul Cornelius fraude deceptus est. Duillius
                        commisso proelio Carthaginiensium ducem vicit, triginta et unam naves cepit,
                        quattuordecim mersit, septem milia hostium cepit, tria milia occidit. Neque
                        ulla victoria Romanis gratior fuit, quod invicti terra iam etiam mari
                        plurimum possent. <milestone unit="par" n="3"/> C. Aquilio Floro L. Scipione
                        consulibus Scipio Corsicam et Sardiniam vastavit, multa milia inde
                        captivorum adduxit, triumphum egit. </p>
                </div>
                <div type="cap" n="21">
                    <p><milestone unit="par" n="1"/> L. Manlio Vulsone M. Atilio Regulo consulibus
                        bellum in Africam translatum est. Contra Hamilcarem, Carthaginiensium ducem,
                        in mari pugnatum victusque est. Nam perditis sexaginta quattuor navibus
                        retro se recepit. Romani viginti duas amiserunt. <milestone unit="par" n="2"
                        /> Sed, cum in Africam transissent, primam Clypeam, Africae civitatem, in
                        deditionem acceperunt. Consules usque ad Carthaginem processerunt multisque
                        vastatis Manlius victor <placeName>Romam</placeName> rediit et viginti septem milia captivorum
                        reduxit, Atilius Regulus in Africa remansit. Is contra Afros aciem
                        instruxit. <milestone unit="par" n="3"/> Contra tres Carthaginiensium duces
                        dimicans victor fuit, decem et octo milia hostium cecidit, quinque milia cum
                        decem et octo elephantis cepit, septuaginta quattuor civitates in fidem
                        accepit. <milestone unit="par" n="4"/> Tum victi Carthaginienses pacem a
                        Romanis petiverunt. Quam cum Regulus nollet nisi durissimis condicionibus
                        dare, Afri auxilium a Lacedaemoniis petiverunt. Et duce Xanthippo, qui a
                        Lacedaemoniis missus fuerat, Romanorum dux Regulus victus est ultima
                        pernicie. <milestone unit="par" n="5"/> Nam duo milia tantum hominum ex omni
                        Romano exercitu refugerunt, quingenti cum imperatore Regulo capti sunt,
                        triginta milia occisa, Regulus ipse in catenas coniectus. </p>
                </div>
                <div type="cap" n="22">
                    <p><milestone unit="par" n="1"/> M. Aemilio Paulo Ser. Fulvio Nobiliore
                        consulibus ambo Romani consules ad Africam profecti sunt cum trecentarum
                        navium classe. <milestone unit="par" n="2"/> Primum Afros navali certamine
                        superant. Aemilius consul centum et quattuor naves hostium demersit,
                        triginta cum pugnatoribus cepit, quindecim milia hostium aut occidit aut
                        cepit, militem suum ingenti praeda ditavit. Et subacta Africa tunc fuisset,
                        nisi quod tanta fames erat, ut diutius exercitus exspectare non posset.
                            <milestone unit="par" n="3"/> Consules cum victrici classe redeuntes
                        circa Siciliam naufragium passi sunt. Et tanta tempestas fuit, ut ex
                        quadringentis sexaginta quattuor navibus octoginta servari potuerint; neque
                        ullo tempore tanta maritima tempestas audita est. Romani tamen statim
                        ducentas naves reparaverunt, neque in aliquo animus his infractus fuit. </p>
                </div>
                <div type="cap" n="23">
                    <p><milestone unit="par" n="1"/> Cn. Servilius Caepio C. Sempronius Blaesus
                        consules cum ducentis sexaginta navibus ad Africam profecti sunt. Aliquot
                        civitates ceperunt. <milestone unit="par" n="2"/> Praedam ingentem
                        reducentes naufragium passi sunt. Itaque, cum continuae calamitates Romanis
                        displicerent, decrevit senatus, ut a maritimis proeliis recederetur et
                        tantum sexaginta naves ad praesidium Italiae salvae essent. </p>
                </div>
                <div type="cap" n="24">
                    <p><milestone unit="par" n="1"/> L. Caecilio Metello C. Furio Placido consulibus
                        Metellus in Sicilia Afrorum ducem cum centum triginta elephantis et magnis
                        copiis venientem superavit, viginti milia hostium cecidit, sex et viginti
                        elephantos cepit, reliquos errantes per <placeName>Numidas</placeName>, quos in auxilium habebat,
                        collegit et <placeName>Romam</placeName> deduxit ingenti pompa, cum CXXX elephantorum numerus omnia
                        itinera compleret. <milestone unit="par" n="2"/> Post haec mala
                        Carthaginienses Regulum ducem, quem ceperant, petiverunt, ut <placeName>Romam</placeName>
                        proficisceretur et pacem a Romanis obtineret ac permutationem captivorum
                        faceret. </p>
                </div>
                <div type="cap" n="25">
                    <p><milestone unit="par" n="1"/> Ille, <placeName>Romam</placeName> cum venisset, inductus in senatum
                        nihil quasi Romanus egit dixitque se ex illa die, qua in potestatem Afrorum
                        venisset, Romanum esse desisse. <milestone unit="par" n="2"/> Itaque et
                        uxorem a complexu removit et senatui suasit, ne pax cum Poenis fieret; illos
                        enim fractos tot casibus spem nullam habere; tanti non esse, ut tot milia
                        captivorum propter unum se et senem et paucos, qui ex Romanis capti fuerant,
                        redderentur. <milestone unit="par" n="3"/> Itaque obtinuit. Nam Afros pacem
                        petentes nullus admisit. Ipse Carthaginem rediit, offerentibusque Romanis,
                        ut eum <placeName>Romae</placeName> tenerent, negavit se in ea urbe mansurum, in qua, postquam
                        Afris servierat, dignitatem honesti civis habere non posset. Regressus
                        igitur ad Africam omnibus suppliciis extinctus est. </p>
                </div>
                <div type="cap" n="26">
                    <p><milestone unit="par" n="1"/> P. Claudio Pulchro L. Iunio consulibus Claudius
                        contra auspicia pugnavit et a Carthaginiensibus victus est. Nam ex ducentis
                        et viginti navibus cum triginta fugit, nonaginta cum pugnatoribus captae
                        sunt, demersae ceterae. <milestone unit="par" n="2"/> Alius quoque consul
                        naufragio classem amisit, exercitum tamen salvum habuit, quia vicina litora
                        erant. </p>
                </div>
                <div type="cap" n="27">
                    <p><milestone unit="par" n="1"/> C. Lutatio Catulo A. Postumio Albino
                        consulibus, anno belli Punici vicesimo et tertio a Catulo bellum contra
                        Afros commissum est. Profectus est cum trecentis navibus in Siciliam; Afri
                        contra ipsum quadringentas paraverunt. <milestone unit="par" n="2"/> Numquam
                        in mari tantis copiis pugnatum est. Lutatius Catulus navem aeger ascendit;
                        vulneratus enim in pugna superiore fuerat. contra Lilybaeum, civitatem
                        Siciliae, pugnatum est ingenti virtute Romanorum. <milestone unit="par"
                            n="3"/> Nam LXIII Carthaginiensium naves captae sunt, CXXV demersae,
                        XXXII milia hostium capta, XIII milia occisa, infinitum auri, argenti,
                        praedae in potestatem Romanorum redactum. Ex classe Romana XII naves
                        demersae. Pugnatum est VI Idus Martias. Statim pacem Carthaginienses
                        petiverunt tributaque est his pax. <milestone unit="par" n="4"/> Captivi
                        Romanorum, qui tenebantur a Carthaginiensibus, redditi sunt. Etiam
                        Carthaginienses petiverunt ut redimi eos captivos liceret, quos ex Afris
                        Romani tenebant. <milestone unit="par" n="5"/> Senatus iussit sine pretio
                        eos dari, qui in publica custodia essent; qui autem a privatis tenerentur,
                        ut, pretio dominis reddito, Carthaginem redirent atque id pretium ex fisco
                        magis quam a Carthaginiensibus solveretur. </p>
                </div>
                <div type="cap" n="28">
                    <p><milestone unit="par" n="1"/> Q. Lutatius A. Manlius consules creati sunt;
                        bellum Faliscis intulerunt, quae civitas Italiae opulenta quondam fuit. Quod
                        ambo consules intra sex dies, quam venerant, transegerunt, XV milibus
                        hostium caesis, ceteris pace concessa, agro tamen ex medietate sublato. </p>
                </div>
            </div>
            <div type="lib" n="III">
                <head>LIBER TERTIVS</head>
                <lb/>
                <div type="cap" n="1">
                    <p><milestone unit="par" n="1"/> Finito igitur Punico bello, quod per XXIII
                        annos tractum est, Romani iam clarissima gloria noti legatos ad Ptolomaeum,
                        Aegypti regem, miserunt auxilia promittentes, quia rex <placeName>Syriae</placeName> Antiochus ei
                        bellum intulerat. Ille gratias Romanis egit, auxilia a Romanis non accepit.
                            <milestone unit="par" n="2"/> Iam enim fuerat pugna transacta. Eodem
                        tempore potentissimus rex Siciliae Hiero <placeName>Romam</placeName> venit ad ludos spectandos et
                        ducenta milia modiorum tritici populo donum exhibuit. </p>
                    <lb/>
                </div>
                <div type="cap" n="2">
                    <p><milestone unit="par" n="1"/> L. Cornelio Lentulo Fulvio Flacco consulibus,
                        quibus Hiero <placeName>Romam</placeName> venerat, etiam contra Ligures intra Italiam bellum gestum
                        est et de his triumphatum. Carthaginienses tamen bellum reparare temptabant,
                        Sardinienses, qui ex condicione pacis Romanis parere debebant, ad
                        rebellandum impellentes. Venit tamen <placeName>Romam</placeName> legatio Carthaginiensium et pacem
                        impetravit. </p>
                    <lb/>
                </div>
                <div type="cap" n="3">
                    <p><milestone unit="par" n="1"/> T. Manlio Torquato C. Atilio Bulco consulibus
                        de Sardis triumphatum est et pace omnibus locis facta Romani nullum bellum
                        habuerunt, quod his post <placeName>Romam</placeName> conditam semel tantum, Numa Pompilio
                        regnante, contigerat. </p>
                    <lb/>
                </div>
                <div type="cap" n="4">
                    <p><milestone unit="par" n="1"/> L. Postumius Albinus Cn. Fulvius Centumalus
                        consules bellum contra Illyrios gesserunt et, multis civitatibus captis,
                        etiam reges in deditionem acceperunt. Ac tum primum ex Illyriis triumphatum
                        est. </p>
                    <lb/>
                </div>
                <div type="cap" n="5">
                    <p><milestone unit="par" n="1"/> L. Aemilio consule ingentes Gallorum copiae
                        <placeName>Alpes</placeName> transierunt. Sed pro Romanis tota <placeName>Italia</placeName> consensit traditumque est a
                        Fabio historico, qui ei bello interfuit, DCCC milia hominum parata ad id
                        bellum fuisse. Sed res per consulem tantum prospere gesta est. XL milia
                        hostium interfecta sunt et triumphus Aemilio decretus. </p>
                    <lb/>
                </div>
                <div type="cap" n="6">
                    <p><milestone unit="par" n="1"/> Aliquot deinde annis post contra <placeName>Gallos</placeName> intra
                        Italiam pugnatum est finitumque bellum M. Claudio Marcello et Cn. Cornelio
                        Scipione consulibus. Tum Marcellus cum parva manu equitum dimicavit et regem
                        Gallorum, Viridomarum nomine, manu sua occidit. <milestone unit="par" n="2"
                        /> Postea cum collega ingentes copias Gallorum peremit, <placeName>Mediolanum</placeName>
                        expugnavit, grandem praedam <placeName>Romam</placeName> pertulit. Ac triumphans Marcellus spolia
                        Galli stipiti inposita umeris suis vexit. </p>
                    <lb/>
                </div>
                <div type="cap" n="7">
                    <p><milestone unit="par" n="1"/> M. Minucio Rufo P. Cornelio consulibus Histris
                        bellum inlatum est, quia latrocinati navibus Romanorum fuerant, quae
                        frumenta exhibebant, perdomitique sunt omnes. <milestone unit="par" n="2"/>
                        Eodem anno bellum Punicum secundum Romanis inlatum est per Hannibalem,
                        Carthaginiensium ducem, qui Saguntum, Hispaniae civitatem Romanis amicam,
                        obpugnare adgressus est, annum agens vicesimum aetatis, copiis congregatis
                        CL milium. <milestone unit="par" n="3"/> Huic Romani per legatos
                        denuntiaverunt, ut bello abstineret. Is legatos admittere noluit. Romani
                        etiam Carthaginem miserunt, ut mandaretur Hannibali, ne bellum contra socios
                        populi Romani gereret. Dura responsa a Carthaginiensibus data sunt.
                        Saguntini interea fame victi sunt captique ab Hannibale ultimis poenis
                        adficiuntur. </p>
                    <lb/>
                </div>
                <div type="cap" n="8">
                    <p><milestone unit="par" n="1"/> Tum P. Cornelius Scipio cum exercitu in
                        Hispaniam profectus est, Ti. Sempronius in Siciliam. Bellum
                        Carthaginiensibus indictum est. <milestone unit="par" n="2"/> Hannibal,
                        relicto in Hispania fratre Hasdrubale, Pyrenaeum transiit. <placeName>Alpes</placeName>, adhuc tum
                        ea parte invias, sibi patefecit. Traditur ad Italiam LXXX milia peditum, X
                        milia equitum, septem et XXX elephantos adduxisse. Interea multi Ligures et
                        Galli Hannibali se coniunxerunt. Sempronius Gracchus, cognito ad Italiam
                        <placeName>Hannibalis</placeName> adventu, ex Sicilia exercitum Ariminum traiecit. </p>
                    <lb/>
                </div>
                <div type="cap" n="9">
                    <p><milestone unit="par" n="1"/> P. Cornelius Scipio Hannibali primus occurrit.
                        Commisso proelio fugatis suis ipse vulneratus in castra rediit. Sempronius
                        Gracchus et ipse confligit apud <placeName>Trebiam</placeName> amnem. Is quoque vincitur. Hannibali
                        multi se in <placeName>Italia</placeName> dediderunt. <milestone unit="par" n="2"/> Inde ad Tusciam
                        veniens Hannibal Flaminio consuli occurrit. Ipsum Flaminium interemit;
                        Romanorum XXV milia caesa sunt, cetera diffugerunt. Missus adversus
                        Hannibalem postea a Romanis Q. Fabius Maximus. Is eum, differendo pugnam, ab
                        impetu fregit, mox inventa occasione vicit. </p>
                    <lb/>
                </div>
                <div type="cap" n="10">
                    <p><milestone unit="par" n="1"/> Quingentesimo et quadragesimo anno a condita
                        Vrbe L. Aemilius Paulus P. Terentius Varro contra Hannibalem mittuntur
                        Fabioque succedunt, qui Fabius ambo consules monuit, ut Hannibalem, callidum
                        et inpatientem ducem, non aliter vincerent, quam proelium differendo.
                            <milestone unit="par" n="2"/> Verum, cum inpatientia Varronis consulis,
                        contradicente altero consule <del>id est Aemilio Paulo</del>, apud vicum qui
                        Cannae appellatur in Apulia pugnatum esset, ambo consules ab Hannibale
                        vincuntur. <milestone unit="par" n="3"/> In ea pugna tria milia Afrorum
                        pereunt; magna pars de exercitu <placeName>Hannibalis</placeName> sauciatur. Nullo tamen Punico
                        bello Romani gravius accepti sunt. Periit enim in eo consul Aemilius Paulus,
                        consulares aut praetorii XX, senatores capti aut occisi XXX, nobiles viri
                        CCC, militum XL milia, equitum III milia et quingenti. In quibus malis nemo
                        tamen Romanorum pacis mentionem habere dignatus est. Servi, quod numquam
                        ante, manumissi et milites facti sunt. </p>
                    <lb/>
                </div>
                <div type="cap" n="11">
                    <p><milestone unit="par" n="1"/> Post eam pugnam multae Italiae civitates, quae
                        Romanis paruerant, se ad Hannibalem transtulerunt. Hannibal Romanis obtulit,
                        ut captivos redimerent, responsumque est a senatu eos cives non necessarios,
                        qui, cum armati essent, capi potuissent. Ille omnes postea variis suppliciis
                        interfecit et tres modios anulorum aureorum Carthaginem misit, quos ex
                        manibus equitum Romanorum, senatorum et militum detraxerat. <milestone
                            unit="par" n="2"/> Interea in Hispania, ubi frater <placeName>Hannibalis</placeName> Hasdrubal
                        remanserat cum magno exercitu, ut eam totam Afris subigeret, a duobus
                        Scipionibus, Romanis ducibus, vincitur. Perdit in pugna XXXV milia hominum;
                        ex his capiuntur X milia, occiduntur XXV milia, mittuntur ei a
                        Carthaginiensibus ad reparandas vires XII milia peditum, IV milia equitum,
                        XX elephanti. </p>
                    <lb/>
                </div>
                <div type="cap" n="12">
                    <p><milestone unit="par" n="1"/> Anno quarto postquam ad Italiam Hannibal venit,
                        M. Claudius Marcellus consul apud <placeName>Nolam</placeName>, civitatem Campaniae, contra
                        Hannibalem bene pugnavit. Hannibal multas civitates Romanorum per Apuliam,
                        <placeName>Calabriam</placeName>, Brittios occupavit. <milestone unit="par" n="2"/> Quo tempore
                        etiam rex Macedoniae Philippus ad eum legatos misit, promittens auxilia
                        contra Romanos sub hac condicione, ut deletis Romanis ipse quoque contra
                        Graecos ab Hannibale auxilia acciperet. <milestone unit="par" n="3"/> Captis
                        igitur legatis Philippi et re cognita Romani in Macedoniam M. Valerium
                        Laevinum ire iusserunt, in Sardiniam T. Manlium Torquatum proconsulem. Nam
                        etiam ea, sollicitata ab Hannibale, Romanos deseruerat. </p>
                    <lb/>
                </div>
                <div type="cap" n="13">
                    <p><milestone unit="par" n="1"/> Ita uno tempore quattuor locis pugnabatur: in
                        <placeName>Italia</placeName> contra Hannibalem, in Hispaniis contra fratrem eius Hasdrubalem, in
                        Macedonia contra Philippum, in Sardinia contra Sardos et alterum Hasdrubalem
                        Carthaginiensem. <milestone unit="par" n="2"/> Is a T. Manlio proconsule,
                        qui ad Sardiniam fuerat, vivus est captus, occisa cum eo duodecim milia,
                        capti mille quingenti et a Romanis Sardinia subacta. Manlius victor captivos
                        et Hasdrubalem <placeName>Romam</placeName> reportavit. <milestone unit="par" n="3"/> Interea etiam
                        Philippus a Laevino in Macedonia vincitur et in Hispania ab Scipionibus
                        Hasdrubal et Mago, tertius frater <placeName>Hannibalis</placeName>. </p>
                    <lb/>
                </div>
                <div type="cap" n="14">
                    <p><milestone unit="par" n="1"/> Decimo anno postquam Hannibal in Italiam
                        venerat, P. Sulpicio Cn. Fulvio consulibus, Hannibal usque ad quartum
                        miliarium Vrbis accessit, equites eius usque ad portam. Mox consulum cum
                        exercitu venientium metu Hannibal ad Campaniam se recepit. <milestone
                            unit="par" n="2"/> In Hispania a fratre Hasdrubale ambo Scipiones, qui
                        per multos annos victores fuerant, interficiuntur, exercitus tamen integer
                        mansit; casu enim magis erant quam virtute decepti. <milestone unit="par"
                            n="3"/> Quo tempore etiam a consule Marcello Siciliae magna pars capta
                        est, quam tenere Afri coeperant, et nobilissima urbs <placeName>Syracusana</placeName> praeda
                        ingens <placeName>Romam</placeName> perlata est. <milestone unit="par" n="4"/> Laevinus in
                        Macedonia cum Philippo et multis Graeciae populis et rege Asiae Attalo
                        amicitiam fecit et ad Siciliam profectus Hannonem quendam, Afrorum ducem,
                        apud Agrigentum civitatem cum ipso oppido cepit; eum <placeName>Romam</placeName> cum captivis
                        nobilibus misit. XL civitates in deditionem accepit, XXVI expugnavit.
                            <milestone unit="par" n="5"/> Ita, omnis Sicilia recepta est et
                        Macedonia fracta, ingenti gloria <placeName>Romam</placeName> regressus est. Hannibal in <placeName>Italia</placeName> Cn.
                        Fulvium consulem subito adgressus cum octo milibus hominum interfecit. </p>
                    <lb/>
                </div>
                <div type="cap" n="15">
                    <p><milestone unit="par" n="1"/> Interea ad Hispanias, ubi occisis duobus
                        Scipionibus nullus Romanus dux erat, P. Cornelius Scipio mittitur, filius P.
                        Scipionis, qui ibidem bellum gesserat, annos natus quattuor et viginti, vir
                        Romanorum omnium et sua aetate et posteriore tempore fere primus. <milestone
                            unit="par" n="2"/> Is Carthaginem Hispaniae capit, in qua omne aurum,
                        argentum et belli apparatum Afri habebant, nobilissimos quoque obsides, quos
                        ab Hispanis acceperant. <milestone unit="par" n="3"/> Magonem etiam, fratrem
                        <placeName>Hannibalis</placeName>, ibidem capit, quem <placeName>Romam</placeName> cum aliis mittit. <placeName>Romae</placeName> ingens laetitia
                        post hunc nuntium fuit. Scipio Hispanorum obsides parentibus reddidit; quare
                        omnes fere Hispaniae uno animo ad eum transierunt. Post quae Hasdrubalem,
                        <placeName>Hannibalis</placeName> fratrem, victum fugat et praedam maximam capit. </p>
                    <lb/>
                </div>
                <div type="cap" n="16">
                    <p><milestone unit="par" n="1"/> Interea in <placeName>Italia</placeName> consul Q. Fabius Maximus
                        Tarentum recepit, in qua ingentes copiae <placeName>Hannibalis</placeName> erant. Ibi etiam ducem
                        <placeName>Hannibalis</placeName> Carthalonem occidit, XXV milia hominum captivorum vendidit,
                        praedam militibus dispertivit, pecuniam hominum venditorum ad fiscum
                        retulit. Tum multae civitates Romanorum, quae ad Hannibalem transierant
                        prius, rursus se Fabio Maximo dediderunt. <milestone unit="par" n="2"/>
                        Insequenti anno Scipio in Hispania egregias res egit et per se et per
                        fratrem suum L. Scipionem; LXX civitates receperunt. In <placeName>Italia</placeName> tamen male
                        pugnatum est. Nam Claudius Marcellus consul ab Hannibale occisus est. </p>
                    <lb/>
                </div>
                <div type="cap" n="17">
                    <p><milestone unit="par" n="1"/> Tertio anno postquam Scipio ad Hispanias
                        profectus fuerat, rursus res inclitas gerit. Regem Hispaniarum, magno
                        proelio victum, in amicitiam accepit et primus omnium a victo obsides non
                        poposcit. </p>
                    <lb/>
                </div>
                <div type="cap" n="18">
                    <p><milestone unit="par" n="1"/> Desperans Hannibal Hispanias contra Scipionem
                        diutius posse retinere, fratrem suum Hasdrubalem ad Italiam cum omnibus
                        copiis evocavit. <milestone unit="par" n="2"/> Is veniens eodem itinere, quo
                        etiam Hannibal venerat, a consulibus Ap. Claudio Nerone et M. Livio
                        Salinatore apud <placeName>Senam</placeName>, Piceni civitatem, in insidias conpositas incidit.
                        Strenue tamen pugnans occisus est; ingentes eius copiae captae aut
                        interfectae sunt, magnum pondus auri atque argenti <placeName>Romam</placeName> relatum. <milestone
                            unit="par" n="3"/> Post haec Hannibal diffidere iam de belli coepit
                        eventu. Romanis ingens animus accessit; itaque et ipsi evocaverunt ex
                        Hispania P. Cornelium Scipionem. Is <placeName>Romam</placeName> cum ingenti gloria venit. </p>
                    <lb/>
                </div>
                <div type="cap" n="19">
                    <p><milestone unit="par" n="1"/> Q. Caecilio L. Valerio consulibus omnes
                        civitates, quae in Brittiis ab Hannibale tenebantur, Romanis se tradiderunt. </p>
                    <lb/>
                </div>
                <div type="cap" n="20">
                    <p><milestone unit="par" n="1"/> Anno quarto decimo posteaquam in Italiam
                        Hannibal venerat, Scipio, qui multa in Hispania bene egerat, consul est
                        factus et in Africam missus. Cui viro divinum quiddam inesse existimabatur,
                        adeo ut putaretur etiam cum numinibus habere sermonem. <milestone unit="par"
                            n="2"/> Is in Africa contra Hannonem, ducem Afrorum, pugnat; exercitum
                        eius interficit. Secundo proelio castra capit cum quattuor milibus et
                        quingentis militibus, XI milibus occisis. Syphacem, <placeName>Numidiae</placeName> regem, qui se
                        Afris coniunxerat, capit et castra eius invadit. Syphax cum nobilissimis
                        Numidis et infinitis spoliis <placeName>Romam</placeName> a Scipione mittitur. <milestone
                            unit="par" n="3"/> Qua re audita omnis fere <placeName>Italia</placeName> Hannibalem deserit.
                        Ipse a Carthaginiensibus redire in Africam iubetur, quam Scipio vastabat. </p>
                    <lb/>
                </div>
                <div type="cap" n="21">
                    <p><milestone unit="par" n="1"/> Ita anno septimo decimo ab Hannibale <placeName>Italia</placeName>
                        liberata est. Legati Carthaginiensium pacem a Scipione petiverunt; ab eo ad
                        senatum <placeName>Romam</placeName> missi sunt. <milestone unit="par" n="2"/> Quadraginta et
                        quinque diebus his indutiae datae sunt, quousque ire <placeName>Romam</placeName> et regredi
                        possent, et triginta milia pondo argenti ab his accepta sunt. Senatus ex
                        arbitrio Scipionis pacem iussit cum Carthaginiensibus fieri. <milestone
                            unit="par" n="3"/> Scipio his condicionibus dedit: ne amplius quam
                        triginta naves haberent, ut quingenta milia pondo argenti darent, captivos
                        et perfugas redderent. </p>
                    <lb/>
                </div>
                <div type="cap" n="22">
                    <p><milestone unit="par" n="1"/> Interim Hannibale veniente ad Africam pax
                        turbata est, multa hostilia ab Afris facta sunt. <milestone unit="par" n="2"
                        /> Legati tamen eorum ex urbe venientes a Romanis capti sunt et iubente
                        Scipione dimissi. Hannibal quoque, frequentibus proeliis ictus, a Scipione
                        petit etiam ipse pacem. Cum ventum esset ad colloquium, isdem condicionibus
                        data est, quibus prius, additis quingentis milibus pondo argenti centum
                        milibus librarum propter novam perfidiam. Carthaginiensibus condiciones
                        displicuerunt iusseruntque Hannibalem pugnare. Infertur a Scipione et
                        Masinissa, alio rege Numidarum, qui amicitiam cum Scipione fecerat,
                        Carthagini bellum. Hannibal tres exploratores ad Scipionis castra misit,
                        quos captos Scipio circumduci per castra iussit ostendique his totum
                        exercitum, mox etiam prandium dari dimittique, ut renuntiarent Hannibali
                        quae apud Romanos vidissent. </p>
                    <lb/>
                </div>
                <div type="cap" n="23">
                    <p><milestone unit="par" n="1"/> Interea proelium ab utroque duce instructum
                        est, quale vix ulla memoria fuit, cum peritissimi viri copias suas ad bellum
                        educerent. Scipio victor recedit, paene ipso Hannibale capto, qui primum cum
                        multis equitibus, deinde cum viginti, postremo cum quattuor evasit.
                            <milestone unit="par" n="2"/> Inventa in castris <placeName>Hannibalis</placeName> argenti
                        pondo viginti milia, auri octoginta, cetera supellectilis copiosa. Post id
                        certamen pax cum Carthaginiensibus facta est. Scipio <placeName>Romam</placeName> rediit, ingenti
                        gloria triumphavit atque Africanus ex eo appellari coeptus est. Finem
                        accepit secundum Punicum bellum post annum nonum decimum, quam coeperat.
                    </p>
                </div>
            </div>
            <div type="lib" n="IV">
                <head>LIBER QVARTVS</head>
                <lb/>
                <div type="cap" n="1">
                    <p><milestone unit="par" n="1"/> Transacto Punico bello secutum est Macedonicum
                        contra Philippum regem quingentesimo quinquagesimo et primo anno ab Vrbe
                        condita. </p>
                    <lb/>
                </div>
                <div type="cap" n="2">
                    <p><milestone unit="par" n="1"/> T. Quintius Flamininus adversum Philippum rem
                        prospere gessit. Pax ei data est his legibus: ne Graeciae civitatibus, quas
                        Romani contra eum defenderant, bellum inferret, ut captivos et transfugas
                        redderet, quinquaginta solas naves haberet, reliquas Romanis dederet, per
                        annos decem quaterna milia pondo argenti praestaret et obsidem daret filium
                        suum Demetrium. <milestone unit="par" n="2"/> T. Quintius etiam
                        Lacedaemoniis intulit bellum. Ducem eorum Nabidem vicit et quibus voluit
                        condicionibus in fidem accepit. Ingenti gloria duxit ante currum
                        nobilissimos obsides, Demetrium, Philippi filium, et Armenen Nabidis.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> Transacto bello Macedonico secutum est Syriacum
                        contra Antiochum regem P. Cornelio Scipione M'. Acilio Glabrione consulibus.
                            <milestone unit="par" n="2"/> Huic Antiocho Hannibal se iunxerat,
                        Carthaginem, patriam suam, metu, ne Romanis traderetur, relinquens. M'.
                        Acilius Glabrio in Achaia bene pugnavit. <placeName>Castra</placeName> regis <placeName>Antiochi</placeName> nocturna
                        pugna capta sunt, ipse fugatus. Philippo, quia contra Antiochum Romanis
                        fuisset auxilio, filius Demetrius redditus est.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> L. Cornelio Scipione et C. Laelio consulibus
                        Scipio Africanus fratri suo L. Cornelio Scipioni consuli legatus contra
                        Antiochum profectus est. Hannibal, qui cum Antiocho erat, navali proelio
                        victus est. <milestone unit="par" n="2"/> Ipse postea Antiochus circa
                        Sipylum <supplied> ad </supplied> Magnesiam, Asiae civitatem, a consule
                        Cornelio Scipione ingenti proelio fusus est. Auxilio fuit Romanis in ea
                        pugna Eumenes, Attali regis frater, qui <placeName>Eumeniam</placeName> in <placeName>Phrygia</placeName> condidit.
                        Quinquaginta milia peditum, tria equitum eo certamine ex parte regis occisa
                        sunt. <milestone unit="par" n="3"/> Tum rex pacem petiit. Isdem
                        condicionibus data est a senatu, quamquam victo, quibus ante offerebatur: ut
                        ex <placeName>Europa</placeName> et Asia recederet atque intra Taurum se contineret, decem milia
                        talentorum et viginti obsides praeberet, Hannibalem, concitatorem belli,
                        dederet. Eumeni regi donatae sunt a senatu omnes Asiae civitates, quas
                        Antiochus bello perdiderat, et Rhodiis, qui auxilium Romanis contra regem
                        Antiochum tulerant, multae urbes concessae sunt. Scipio <placeName>Romam</placeName> rediit,
                        ingenti gloria triumphavit. Nomen et ipse ad imitationem fratris Asiagenis
                        accepit quia Asiam vicerat, sicuti frater ipsius propter Africam domitam
                        Africanus appellabatur.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Sp. Postumio Albino Q. Marcio Philippo
                        consulibus M. Fulvius de Aetolis triumphavit. <milestone unit="par" n="2"/>
                        Hannibal, qui victo Antiocho, ne Romanis traderetur ad Prusiam, <placeName>Bithyniae</placeName>
                        regem, fugerat, repetitus etiam ab eo est per T. Quintium Flamininum et, cum
                        tradendus Romanis esset, venenum bibit et apud <placeName>Libyssam</placeName> in finibus
                        Nicomedensium sepultus est. </p>
                    <lb/>
                </div>
                <div type="cap" n="6">
                    <p><milestone unit="par" n="1"/> Philippo, rege Macedoniae, mortuo, qui et
                        adversum Romanos bellum gesserat et postea Romanis contra Antiochum auxilium
                        tulerat, filius eius Perseus in Macedonia rebellavit, ingentibus copiis ad
                        bellum paratis. <milestone unit="par" n="2"/> Nam adiutores habebat Cotyn,
                        <placeName>Thraciae</placeName> regem, et regem Illyrici Gentium nomine. Romanis autem in auxilio
                        erant Eumenes, Asiae rex, Ariaratus Cappadociae, Antiochus <placeName>Syriae</placeName>,
                        Ptolomaeus Aegypti, Masinissa <placeName>Numidiae</placeName>. Prusias autem <placeName>Bithyniae</placeName>, quamquam
                        sororem Persei uxorem haberet, utrisque se aequum praebuit. <milestone
                            unit="par" n="3"/> Dux Romanorum P. Licinius consul contra eum missus
                        est et a rege gravi proelio victus. Neque tamen Romani, quamquam superati,
                        regi petenti pacem praestare voluerunt nisi his condicionibus: ut se et suos
                        senatui et populo Romano dederet. <milestone unit="par" n="4"/> Mox missus
                        contra eum L. Aemilius Paulus consul et in Illyricum C. Anicius praetor
                        contra Gentium. Sed Gentius, facile uno proelio victus, mox se dedidit.
                        Mater eius et uxor et duo filii, fraterque simul in potestatem Romanorum
                        venerunt. Ita bello intra XXX dies perfecto ante cognitum est Gentium
                        victum, quam coeptum bellum nuntiaretur.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Cum Perseo autem Aemilius Paulus consul III
                        Nonas Septembres dimicavit vicitque eum, viginti milibus peditum eius
                        occisis. Equitatus cum rege integer fugit. Romanorum centum milites amissi
                        sunt. Vrbes Macedoniae omnes, quas rex tenuerat, Romanis se dediderunt; ipse
                        rex, cum desereretur ab amicis, venit in Pauli potestatem. <milestone
                            unit="par" n="2"/> Sed honorem ei Aemilius Paulus consul non quasi victo
                        habuit. Nam et volentem ad pedes sibi cadere non permisit et iuxta se in
                        sella conlocavit. <milestone unit="par" n="3"/> Macedonibus et Illyriis hae
                        leges a Romanis datae ut liberi essent et dimidium eorum tributorum
                        praestarent, quae regibus praestitissent, ut appareret populum Romanum pro
                        aequitate magis quam avaritia dimicare. Itaque in conventu infinitorum
                        populorum Paulus hoc pronuntiavit et legationes multarum gentium, quae ad
                        eum venerant, magnificentissime convivio pavit, dicens eiusdem hominis esse
                        debere et bello vincere et in convivii apparatu elegantem esse.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Mox septuaginta civitates Epiri, quae
                        rebellabant cepit, praedam militibus distribuit. <placeName>Romam</placeName> ingenti pompa rediit
                        in navi Persei, quae inusitatae magnitudinis fuisse traditur, adeo ut
                        sedecim ordines dicatur habuisse remorum. Triumphavit autem
                        magnificentissime in curru aureo cum duobus filiis utroque latere
                        adstantibus. Ducti sunt ante currum duo regis filii et ipse Perseus, XLV
                        annos natus. <milestone unit="par" n="2"/> Post eum etiam Anicius de
                        Illyriis triumphavit. Gentius cum fratre et filiis ante currum ductus est.
                        Ad hoc spectaculum reges multarum gentium <placeName>Romam</placeName> venerunt, inter alios venit
                        etiam Attalus atque Eumenes, Asiae reges, et Prusias <placeName>Bithyniae</placeName>. Magno honore
                        excepti sunt et, permittente senatu, dona, quae attulerant, in Capitolio
                        posuerunt. Prusias etiam filium suum Nicomeden senatui commendavit.</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Insequenti anno L. Memmius in Lusitania bene
                        pugnavit. Marcellus postea consul res ibidem prosperas gessit.</p>
                    <lb/>
                </div>
                <div type="cap" n="10">
                    <p><milestone unit="par" n="1"/> Tertium deinde bellum contra Carthaginem
                        suscipitur, sexcentesimo et altero ab Vrbe condita anno, L. Manlio Censorino
                        et M'. Manilio consulibus, anno quinquagesimo primo postquam secundum
                        Punicum transactum erat. <milestone unit="par" n="2"/> Hi profecti
                        Carthaginem oppugnaverunt. Contra eos Hasdrubal, dux Carthaginiensium,
                        dimicabat. Famea, dux alius, equitatui Carthaginiensium praeerat. <milestone
                            unit="par" n="3"/> Scipio tum, Scipionis Africani nepos, tribunus ibi
                        militabat. Huius apud omnes ingens metus et reverentia erat. Nam et
                        paratissimus ad dimicandum et consultissimus habebatur. Itaque per eum multa
                        a consulibus prospere gesta sunt, neque quicquam magis vel Hasdrubal vel
                        Famea vitabant, quam contra eam Romanorum partem committere, ubi Scipio
                        dimicaret.</p>
                    <lb/>
                </div>
                <div type="cap" n="11">
                    <p><milestone unit="par" n="1"/> Per idem tempus Masinissa, rex Numidarum, per
                        annos sexaginta fere amicus populi Romani, anno vitae nonagesimo septimo
                        mortuus, quadraginta et quattuor filiis relictis, Scipionem divisorem regni
                        inter filios suos esse iussit.</p>
                    <lb/>
                </div>
                <div type="cap" n="12">
                    <p><milestone unit="par" n="1"/> Cum igitur clarum Scipionis nomen esset,
                        iuvenis adhuc consul est factus et contra Carthaginem missus. Is eam cepit
                        ac diruit. <placeName>Spolia</placeName> ibi inventa, quae variarum civitatum excidiis Carthago
                        collegerat, et ornamenta urbium civitatibus Siciliae, Italiae, Africae
                        reddidit, quae sua recognoscebant. Ita Carthago septingentesimo anno, quam
                        condita erat deleta est. <milestone unit="par" n="2"/> Scipio nomen, quod
                        avus eius acceperat, meruit, scilicet ut propter virtutem etiam ipse
                        Africanus iunior vocaretur.</p>
                    <lb/>
                </div>
                <div type="cap" n="13">
                    <p><milestone unit="par" n="1"/> Interim in Macedonia quidam Pseudophilippus
                        arma movit et Romanum praetorem P. Iuventium, contra se missum, ad
                        internicionem vicit. Post eum Q. Caecilius Metellus dux a Romanis contra
                        Pseudophilippum missus est et XXV milibus eius occisis Macedoniam recepit,
                        ipsum etiam Pseudophilippum in potestatem suam redegit.</p>
                    <lb/>
                </div>
                <div type="cap" n="14">
                    <p><milestone unit="par" n="1"/> Corinthiis quoque bellum indictum est,
                        nobilissimae Graeciae civitati, propter iniuriam legatorum Romanorum. Hanc
                        Mummius consul cepit et diruit. <milestone unit="par" n="2"/> Tres igitur
                        <placeName>Romae</placeName> simul celeberrimi triumphi fuerunt: Africani ex Africa, ante cuius
                        currum ductus est Hasdrubal, Metelli ex Macedonia, cuius currum praecessit
                        Andriscus, idem qui et Pseudophilippus, Mummii ex Corintho, ante quem signa
                        aenea et pictae tabulae et alia urbis clarissimae ornamenta praelata
                        sunt.</p>
                    <lb/>
                </div>
                <div type="cap" n="15">
                    <p><milestone unit="par" n="1"/> Iterum in Macedonia Pseudoperses, qui se Persei
                        filium esse dicebat, collectis servitiis rebellavit et, cum sedecim milia
                        armatorum haberet, a Tremellio quaestore superatus est.</p>
                    <lb/>
                </div>
                <div type="cap" n="16">
                    <p><milestone unit="par" n="1"/> Eodem tempore Metellus in <placeName>Celtiberia</placeName> apud
                        Hispanos res egregias gessit. <milestone unit="par" n="2"/> Successit ei Q.
                        Pompeius. Nec multo post Q. quoque Caepio ad idem bellum missus est, quod
                        quidam Viriathus contra Romanos in Lusitania gerebat. Quo metu Viriathus a
                        suis interfectus est, cum quattuordecim annis Hispanias adversus Romanos
                        movisset. Pastor primo fuit, mox latronum dux, postremo tantos ad bellum
                        populos concitavit, ut adsertor contra Romanos Hispaniae putaretur. Et cum
                        interfectores eius praemium a Caepione consule peterent, responsum est
                        numquam Romanis placuisse imperatores a suis militibus interfici.</p>
                    <lb/>
                </div>
                <div type="cap" n="17">
                    <p><milestone unit="par" n="1"/> Q. Pompeius deinde consul, a Numantinis, quae
                        Hispaniae civitas fuit opulentissima, superatus, pacem ignobilem fecit. Post
                        eum C. Hostilius Mancinus consul iterum cum Numantinis pacem fecit infamem,
                        quam populus et senatus iussit infringi atque ipsum Mancinum hostibus tradi,
                        ut in illo, quem auctorem foederis habebant, iniuriam soluti foederis
                        vindicarent. <milestone unit="par" n="2"/> Post tantam igitur ignominiam,
                        qua a Numantinis bis Romani exercitus fuerant subiugati, P. Scipio Africanus
                        secundo consul factus et ad <placeName>Numantiam</placeName> missus est. Is primum militem vitiosum
                        et ignavum exercendo magis quam puniendo sine aliqua acerbitate correxit,
                        tum multas Hispaniae civitates partim cepit, partim in deditionem accepit,
                        postremo ipsam <placeName>Numantiam</placeName> diu obsessam fame confecit et a solo evertit,
                        reliquam provinciam in fidem accepit.</p>
                    <lb/>
                </div>
                <div type="cap" n="18">
                    <p><milestone unit="par" n="1"/> Eodem tempore Attalus, rex Asiae, frater
                        Eumenis, mortuus est; heredem populum Romanum reliquit. Ita imperio Romano
                        per testamentum Asia accessit.</p>
                    <lb/>
                </div>
                <div type="cap" n="19">
                    <p><milestone unit="par" n="1"/> Mox etiam D. Iunius Brutus de Callaecis et
                        Lusitanis magna gloria triumphavit et P. Scipio Africanus de Numantinis
                        secundum triumphum egit, quarto decimo anno postquam priorem de Africa
                        egerat.</p>
                    <lb/>
                </div>
                <div type="cap" n="20">
                    <p><milestone unit="par" n="1"/> Motum interim in Asia bellum est ab Aristonico,
                        Eumenis filio, qui ex concubina susceptus fuerat. Hic Eumenes frater Attali
                        fuerat. Adversus eum missus P. Licinius Crassus infinita regum habuit
                        auxilia. Nam et <placeName>Bithyniae</placeName> rex Nicomedes Romanos iuvit et Mithridates
                        Ponticus, cum quo bellum postea gravissimum fuit, et Ariarathes Cappadox et
                        Pylaemenes Paphlagon. <placeName>Victus</placeName> est tamen Crassus et in proelio interfectus
                        est. Caput ipsius Aristonico oblatum est, corpus Smyrnae sepultum.
                            <milestone unit="par" n="2"/> Postea Perperna, consul Romanus, qui
                        successor Crasso veniebat, audita belli fortuna ad Asiam celeravit et acie
                        victum Aristonicum apud Stratonicen civitatem, quo confugerat, fame ad
                        deditionem compulit. Aristonicus iussu senatus <placeName>Romae</placeName> in carcere strangulatus
                        est. Triumphari enim de eo non poterat, quia Perperna apud Pergamum <placeName>Romam</placeName>
                        rediens diem obierat.</p>
                    <lb/>
                </div>
                <div type="cap" n="21">
                    <p><milestone unit="par" n="1"/> L. Caecilio Metello et L. Quintio Flaminino
                        consulibus Carthago in Africa iussu senatus reparata est, quae nunc manet,
                        annis duobus et viginti postquam a Scipione fuerat eversa. Deducti eo sunt
                        cives Romani. </p>
                    <lb/>
                </div>
                <div type="cap" n="22">
                    <p><milestone unit="par" n="1"/> Anno sexcentesimo vicesimo septimo ab Vrbe
                        condita C. <placeName>Cassius</placeName> Longinus et Sex. Domitius Calvinus consules <placeName>Gallis</placeName>
                        transalpinis bellum intulerunt et Arvernorum tunc nobilissimae civitati
                        atque eorum duci Bituito infinitamque multitudinem iuxta Rhodanum fluvium
                        interfecerunt. Praeda ex torquibus Gallorum ingens <placeName>Romam</placeName> perlata est.
                        Bituitus se Domitio dedit atque ab eo <placeName>Romam</placeName> deductus est, magnaque gloria
                        consules ambo triumphaverunt.</p>
                    <lb/>
                </div>
                <div type="cap" n="23">
                    <p><milestone unit="par" n="1"/> M. Porcio Catone et Q. Marcio Rege consulibus,
                        sexcentesimo tricesimo et tertio anno ab Vrbe condita Narbone in <placeName>Gallia</placeName>
                        colonia deducta est annoque post a L. Caecilio Metello et Q. Mucio Scaevola
                        consulibus de Dalmatia triumphatum est.</p>
                    <lb/>
                </div>
                <div type="cap" n="24">
                    <p><milestone unit="par" n="1"/> Ab Vrbe condita anno sexcentesimo tricesimo
                        quinto C. Cato consul Scordiscis intulit bellum ignominioseque pugnavit.</p>
                    <lb/>
                </div>
                <div type="cap" n="25">
                    <p><milestone unit="par" n="1"/> C. Caecilio Metello et Cn. Carbone consulibus
                        duo Metelli fratres eodem die, alterum ex Sardinia, alterum ex <placeName>Thracia</placeName>,
                        triumphum egerunt, nuntiatumque <placeName>Romae</placeName> est <placeName>Cimbros</placeName> e <placeName>Gallia</placeName> in Italiam
                        transisse.</p>
                    <lb/>
                </div>
                <div type="cap" n="26">
                    <p><milestone unit="par" n="1"/> P. Scipione Nasica et L. Calpurnio Bestia
                        consulibus Iugurthae, Numidarum regi, bellum inlatum est, quod Adherbalem et
                        Hiempsalem, Micipsae filios, fratres suos, reges et populi Romani amicos,
                        interemisset. Missus adversus eum consul Calpurnius Bestia, corruptus regis
                        pecunia, pacem cum eo flagitiosissimam fecit quae a senatu reprobata est.
                        Postea contra eundem insequenti anno Sp. Postumius Albinus profectus est. Is
                        quoque per fratrem ignominiose contra <placeName>Numidas</placeName> pugnavit.</p>
                    <lb/>
                </div>
                <div type="cap" n="27">
                    <p><milestone unit="par" n="1"/> Tertio missus est Q. Caecilius Metellus consul.
                        Is exercitum ingenti severitate et moderatione correctum, cum nihil in
                        quemquam cruentum faceret, ad disciplinam Romanam reduxit. Iugurtham variis
                        proeliis vicit, elephantos eius occidit vel cepit, multas civitates ipsius
                        cepit. Et, cum iam finem bello positurus esset, successum est ei a C. Mario.
                            <milestone unit="par" n="2"/> Is Iugurtham et Bocchum, <placeName>Mauritaniae</placeName>
                        regem, qui auxilium Iugurthae ferre coeperat, pariter superavit. Aliquanta
                        et ipse oppida <placeName>Numidiae</placeName> cepit belloque terminum posuit capto Iugurtha per
                        quaestorem suum Cornelium Sullam, ingentem virum, tradente Boccho Iugurtham
                        qui pro eo ante pugnaverat. <milestone unit="par" n="3"/> A M. Iunio Silano,
                        collega Q. Metelli, Cimbri in <placeName>Gallia</placeName> victi sunt, et a Minucio Rufo in
                        Macedonia Scordisci et Triballi, et a Servilio Caepione in Hispania
                        Lusitani. <milestone unit="par" n="4"/> Acti sunt et duo triumphi de
                        Iugurtha, primus per Metellum, secundus per Marium. Ante currum tamen Marii
                        Iugurtha cum duobus filiis ductus est catenatus et mox iussu consulis in
                        carcere strangulatus. </p>
                </div>
            </div>
            <div type="lib" n="V">
                <head> LIBER QVINTVS</head>
                <lb/>
                <div type="cap" n="1">
                    <p><milestone unit="par" n="1"/> Dum bellum in <placeName>Numidia</placeName> contra Iugurtham geritur,
                        Romani consules M. Manlius et Q. Caepio a Cimbris et Teutonis et Tugurinis
                        et Ambronibus, quae erant Germanorum et Gallorum gentes, victi sunt iuxta
                        flumen Rhodanum et ingenti internicione etiam castra sua et magnam partem
                        exercitus perdiderunt. <milestone unit="par" n="2"/> Timor <placeName>Romae</placeName> grandis
                        fuit, quantus vix <placeName>Hannibalis</placeName> tempore Punici belli, ne iterum Galli <placeName>Romam</placeName>
                        redirent. <milestone unit="par" n="3"/> Ergo Marius post victoriam
                        Iugurthinam secundo consul est factus bellumque ei contra <placeName>Cimbros</placeName> et
                        Teutones decretum est. Tertio quoque ei et quarto delatus est consulatus,
                        quia bellum Cimbricum protrahebatur. Sed in quarto consulatu collegam habuit
                        Q. Lutatium Catulum. Cum Cimbris itaque conflixit et duobus proeliis CC
                        milia hostium cecidit, LXXX milia cepit et ducem eorum Teutobodum, propter
                        quod meritum absens quinto consul est factus.</p>
                    <lb/>
                </div>
                <div type="cap" n="2">
                    <p><milestone unit="par" n="1"/> Interea Cimbri et Teutones, quorum copia adhuc
                        infinita erat, ad Italiam transierunt. Iterum a C. Mario et Q. Catulo contra
                        eos dimicatum est, sed a Catuli parte felicius. <milestone unit="par" n="2"
                        /> Nam proelio, quod simul ambo gesserunt, CXL milia aut in pugna aut in
                        fuga caesa sunt, LX milia capta. Romani milites ex utroque exercitu trecenti
                        perierunt. Tria et triginta Cimbris signa sublata sunt; ex his exercitus
                        Marii duo reportavit, Catuli exercitus XXXI. Is belli finis fuit; triumphus
                        utrique decretus est.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> Sex. Iulio Caesare et L. Marcio Philippo
                        consulibus, sexcentesimo quinquagesimo nono anno ab Vrbe condita, cum prope
                        alia omnia bella cessarent, in <placeName>Italia</placeName> gravissimum bellum Picentes, Marsi
                        Pelignique moverunt, qui, cum annis numerosis iam populo Romano obedirent,
                        tum libertatem sibi aequam adserere coeperunt. Perniciosum admodum hoc
                        bellum fuit. <milestone unit="par" n="2"/> P. Rutilius consul in eo occisus
                        est, Caepio, nobilis iuvenis, Porcius Cato, alius consul. Duces autem
                        adversus Romanos Picentibus et Marsis fuerunt T. Vettius, Hierius Asinius,
                        T. Herennius, A. Cluentius. <milestone unit="par" n="3"/> A Romanis bene
                        contra eos pugnatum est a C. Mario, qui sexies consul fuerat, et a Cn.
                        Pompeio, maxime tamen a L. Cornelio Sulla, qui inter alia egregia ita
                        Cluentium, hostium ducem, cum magnis copiis fudit, ut ex suis unum
                        amitteret. <milestone unit="par" n="4"/> Quadriennio cum gravi tamen
                        calamitate hoc bellum tractum est. Quinto demum anno finem accepit per L.
                        Cornelium Sullam consulem, cum antea in eodem bello ipse multa strenue, sed
                        praetor, egisset.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> Anno Vrbis conditae sexcentesimo sexagesimo
                        secundo primum <placeName>Romae</placeName> bellum civile commotum est, eodem anno etiam
                        Mithridaticum. Causam bello civili C. Marius sexiens consul dedit.
                            <milestone unit="par" n="2"/> Nam cum Sulla consul contra Mithridatem
                        gesturus bellum, qui Asiam et Achaiam occupaverat, mitteretur, isque
                        exercitum in Campania paulisper teneret, ut belli socialis, de quo diximus,
                        quod intra Italiam gestum fuerat, reliquiae tollerentur, Marius adfectavit,
                        ut ipse ad bellum Mithridaticum mitteretur. Qua re Sulla commotus cum
                        exercitu ad Vrbem venit. Illic contra Marium et Sulpicium dimicavit. Primus
                        urbem <placeName>Romam</placeName> armatus ingressus est, Sulpicium interfecit, Marium fugavit,
                        atque ita, ordinatis consulibus in futurum annum Cn. Octavio et L. Cornelio
                        Cinna ad Asiam profectus est.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Mithridates enim, qui Ponti rex erat atque
                        <placeName>Armeniam</placeName> minorem et totum Ponticum mare in circuitu cum <placeName>Bosphoro</placeName> tenebat,
                        primum Nicomeden, amicum populi Romani, <placeName>Bithynia</placeName> voluit expellere senatuique
                        mandavit bellum se ei propter iniurias, quas passus fuerat, inlaturum. A
                        senatu responsum Mithridati est, si id faceret, quod bellum a Romanis et
                        ipse pateretur. <milestone unit="par" n="2"/> Quare iratus Cappadociam
                        statim occupavit et ex ea Ariobarzanen, regem et amicum populi Romani,
                        fugavit. Mox etiam <placeName>Bithyniam</placeName> invasit et Paphlagoniam pulsis ex ea regibus,
                        amicis populi Romani, Pylaemene et Nicomede. Inde Ephesum contendit et per
                        omnem Asiam litteras misit, ut ubicumque inventi essent cives Romani, uno
                        die occiderentur.</p>
                    <lb/>
                </div>
                <div type="cap" n="6">
                    <p><milestone unit="par" n="1"/> Interea etiam Athenae, civitas Achaiae, ab
                        Aristone Atheniensi Mithridati tradita est. Miserat enim iam ad Achaiam
                        Mithridates Archelaum, ducem suum, cum centum et viginti milibus equitum ac
                        peditum, per quem etiam reliqua Graecia occupata est. Sulla Archelaum apud
                        Piraeum, non longe ab Athenis, obsedit, ipsas Athenas cepit. <milestone
                            unit="par" n="2"/> Postea commisso proelio contra Archelaum ita eum
                        vicit, ut ex CXX milibus vix decem Archelao superessent, ex Sullae exercitu
                        XIII tantum homines interficerentur. Hac pugna Mithridates cognita
                        septuaginta milia lectissima ex Asia Archelao misit, contra quem iterum
                        Sulla commisit. Primo proelio quindecim milia hostium interfecta sunt et
                        filius Archelai Diogenes: secundo omnes Mithridatis copiae extinctae sunt,
                        Archelaus ipse triduo nudus in paludibus latuit. Hac re audita Mithridates
                        iussit cum Sulla de pace agi.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Interim eo tempore Sulla etiam Dardanos,
                        Scordiscos, Dalmatas et Maedos partim vicit, alios in fidem accepit.
                            <milestone unit="par" n="2"/> Sed, cum legati a rege Mithridate, qui
                        pacem petebant, venissent, non aliter se daturum Sulla esse respondit, nisi
                        rex relictis his, quae occupaverat, ad regnum suum redisset. Postea tamen ad
                        colloquium ambo venerunt. Pax inter eos ordinata est, ut Sulla ad bellum
                        civile festinans a tergo periculum non haberet. <milestone unit="par" n="3"
                        /> Nam dum Sulla in Achaia atque Asia Mithridatem vincit, Marius, qui
                        fugatus erat, et Cornelius Cinna, unus ex consulibus, bellum in <placeName>Italia</placeName>
                        reparaverunt et ingressi urbem <placeName>Romam</placeName> nobilissimos e senatu et consulares
                        viros interfecerunt, multos proscripserunt, ipsius Sullae domo eversa filios
                        et uxorem ad fugam conpulerunt. <milestone unit="par" n="4"/> Vniversus
                        reliquus senatus ex urbe fugiens ad Sullam in Graeciam venit orans, ut
                        patriae subveniret. Ille in Italiam traiecit, bellum civile gesturus
                        adversus Norbanum et Scipionem consules. Et primo proelio contra Norbanum
                        dimicavit non longe a Capua. Tum sex milia eius cecidit, sex
                            <del>milia</del> cepit, CXXIV suos amisit. Inde etiam ad Scipionem se
                        convertit et ante proelium totum eius exercitum sine sanguine in deditionem
                        accepit.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Sed, cum <placeName>Romae</placeName> mutati consules essent, Marius,
                        Marii filius, ac Papirius Carbo consulatum accepissent, Sulla contra Marium
                        iuniorem dimicavit et XV milibus eius occisis CCCC de suis perdidit. Mox
                        etiam Vrbem ingressus est. Marium, Marii filium, Praeneste persecutus
                        obsedit et ad mortem compulit. Rursus pugnam gravissimam habuit contra
                        Lamponium et Carinatem, duces partis Marianae, ad portam Collinam. LXX milia
                        hostium in eo proelio contra Sullam fuisse dicuntur. XII milia se Sullae
                        dediderunt, ceteri in acie, in castris, in fuga insatiabili ira victorum
                        consumpti sunt. <milestone unit="par" n="2"/> Cn. quoque Carbo, consul
                        alter, ab <placeName>Arimino</placeName> ad Siciliam fugit et ibi per Cn. Pompeium interfectus est,
                        quem adulescentem Sulla atque annos unum et viginti natum cognita eius
                        industria exercitibus praefecerat, ut secundus a Sulla haberetur.</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Occiso ergo Carbone Siciliam Pompeius recepit.
                        Transgressus inde ad Africam, Domitium, Marianae partis ducem, et <placeName>Hierdam</placeName>,
                        regem <placeName>Mauritaniae</placeName>, qui Domitio auxilium ferebat, occidit. Post haec Sulla de
                        Mithridate ingenti gloria triumphavit. Cn. etiam Pompeius, quod nulli
                        Romanorum tributum erat, quartum et vicesimum annum agens de Africa
                        triumphavit. <milestone unit="par" n="2"/> Hunc finem habuerunt duo bella
                        funestissima, Italicum, quod et sociale dictum est, et civile, quae ambo
                        tracta sunt per annos decem. Consumpserunt autem ultra CL milia hominum,
                        viros consulares XXIV, praetorios VII, aedilicios LX, senatores fere CC.
                    </p>
                </div>
            </div>
            <div type="lib" n="VI">
                <head>LIBER SEXTVS</head>
                <lb/>
                <div type="cap" n="1">
                    <p><milestone unit="par" n="1"/> M. Aemilio Lepido Q. Catulo consulibus, cum
                        Sulla rem publicam composuisset, bella nova exarserunt, unum in Hispania,
                        aliud in Pamphylia et <placeName>Cilicia</placeName>, tertium in Macedonia, quartum in Dalmatia.
                            <milestone unit="par" n="2"/> Nam Sertorius, qui partium Marianarum
                        fuerat, timens fortunam ceterorum, qui interempti erant, ad bellum commovit
                        Hispanias. Missi sunt contra eum duces Q. Caecilius Metellus, filius eius,
                        qui Iugurtham regem vicit, et L. Domitius praetor. A Sertorii duce Hirtuleio
                        Domitius occisus est. Metellus vario successu contra Sertorium dimicavit.
                        Postea, cum impar pugnae solus Metellus putaretur, Cn. Pompeius ad Hispanias
                        missus est. <milestone unit="par" n="3"/> Ita duobus ducibus adversis
                        Sertorius fortuna varia saepe pugnavit. Octavo demum anno per suos occisus
                        est, et finis ei bello datus per Cn. Pompeium adulescentem et Q. Metellum
                        Pium atque omnes prope Hispaniae in dicionem populi Romani
                        redactae.<lb/></p>
                </div>
                <div type="cap" n="2">
                    <p><milestone unit="par" n="1"/> Ad Macedoniam missus est Ap. Claudius post
                        consulatum. Levia proelia habuit contra varias gentes, quae Rhodopam
                        provinciam incolebant, atque ibi morbo mortuus est. <milestone unit="par"
                            n="2"/> Missus ei successor C. Scribonius Curio post consulatum. Is
                        Dardanos vicit et usque ad <placeName>Danubium</placeName> penetravit triumphumque meruit et intra
                        triennium bello finem dedit.<lb/></p>
                </div>
                <div type="cap" n="3">
                    <p><milestone unit="par" n="1"/> Ad <placeName>Ciliciam</placeName> et Pamphyliam missus est P.
                        Servilius ex consule, vir strenuus. Is <placeName>Ciliciam</placeName> subegit, Lyciae urbes
                        clarissimas oppugnavit et cepit, in his <placeName>Phaselidam</placeName>, Olympum, Corycum
                        <placeName>Ciliciae</placeName>. Isauros quoque adgressus ad dicionem redegit atque intra triennium
                        bello finem dedit. Primus omnium Romanorum in Tauro iter fecit. Revertens
                        triumphum accepit et nomen Isaurici meruit.<lb/></p>
                </div>
                <div type="cap" n="4">
                    <p><milestone unit="par" n="1"/> Ad Illyricum missus est C. Cosconius pro
                        consule. Multam partem Dalmatiae subegit, Salonas cepit et conposito bello
                        <placeName>Romam</placeName> post biennium rediit.<lb/></p>
                </div>
                <div type="cap" n="5">
                    <p><milestone unit="par" n="1"/> Isdem temporibus consul M. Aemilius Lepidus,
                        Catuli collega, bellum civile voluit commovere, intra unam tamen aestatem
                        motus eius oppressus est. <milestone unit="par" n="2"/> Ita uno tempore
                        multi simul triumphi fuerunt, Metelli ex Hispania, Pompeii secundus ex
                        Hispania, Curionis ex Macedonia, Servilii ex <placeName>Isauria</placeName>.<lb/></p>
                </div>
                <div type="cap" n="6">
                    <p><milestone unit="par" n="1"/> Anno Vrbis conditae sexcentesimo septuagesimo
                        sexto, L. Licinio Lucullo et M. Aurelio Cotta consulibus mortuus est
                        Nicomedes, rex <placeName>Bithyniae</placeName>, et per testamentum populum Romanum fecit heredem.
                            <milestone unit="par" n="2"/> Mithridates pace rupta <placeName>Bithyniam</placeName> et Asiam
                        rursus voluit invadere. Adversus eum ambo consules missi variam habuere
                        fortunam. Cotta apud Chalcedona victus ab eo acie, etiam intra oppidum
                        coactus est et obsessus. <milestone unit="par" n="3"/> Sed cum se inde
                        Mithridates <placeName>Cyzicum</placeName> transtulisset, ut <placeName>Cyzico</placeName> capta totam Asiam invaderet,
                        Lucullus ei, alter consul, occurrit. Ac dum Mithridates in obsidione Cyzici
                        commoratur, ipse eum a tergo obsedit fameque consumpsit et multis proeliis
                        vicit, postremo <placeName>Byzantium</placeName>, quae nunc <placeName>Constantinopolis</placeName> est, fugavit. Navali
                        quoque proelio duces eius Lucullus oppressit. Ita una hieme et aestate a
                        Lucullo ad centum fere milia regis extincta sunt.<lb/></p>
                </div>
                <div type="cap" n="7">
                    <p><milestone unit="par" n="1"/> Anno urbis <placeName>Romae</placeName> sexcentesimo septuagesimo
                        octavo Macedoniam provinciam M. Licinius Lucullus accepit, consobrinus
                        Luculli, qui contra Mithridatem bellum gerebat. <milestone unit="par" n="2"
                        /> Et in <placeName>Italia</placeName> novum bellum subito commotum est. Septuaginta enim et
                        quattuor gladiatores duce Spartaco, Crixo et Oenomao, effracto Capuae ludo
                        fugerunt et per Italiam vagantes paene non levius bellum in ea, quam
                        Hannibal moverat, paraverunt. Nam multis ducibus et duobus simul Romanorum
                        consulibus victis sexaginta fere milium armatorum exercitum congregaverunt
                        victique sunt in Apulia a M. Licinio Crasso pro consule et post multas
                        calamitates Italiae tertio anno bello huic est finis inpositus.<lb/></p>
                </div>
                <div type="cap" n="8">
                    <p><milestone unit="par" n="1"/> Sexcentesimo octogesimo primo anno Vrbis
                        conditae, P. Cornelio Lentulo et Cn. Aufidio Oreste consulibus, duo tantum
                        gravia bella in imperio Romano erant, Mithridaticum et Macedonicum. Haec duo
                        Luculli agebant, L. Lucullus et M. Lucullus. <milestone unit="par" n="2"/>
                        L. ergo Lucullus post pugnam Cyzicenam, qua vicerat Mithridatem, et navalem,
                        qua duces eius oppresserat, persecutus est eum et recepta Paphlagonia atque
                        <placeName>Bithynia</placeName> etiam regnum eius invasit, Sinopen et Amison, civitates Ponti
                        nobilissimas, cepit. <milestone unit="par" n="3"/> Secundo proelio apud
                        <placeName>Caberam</placeName> civitatem, quo ingentes copias ex omni regno adduxerat Mithridates,
                        cum XXX milia lectissima regis a quinque milibus Romanorum vastata essent,
                        Mithridates fugatus est, castra eius direpta. <placeName>Armenia</placeName> quoque minor, quam
                        tenuerat, eidem sublata est. <milestone unit="par" n="4"/> Susceptus tamen
                        est Mithridates post fugam a Tigrane, <placeName>Armeniae</placeName> rege, qui tum ingenti gloria
                        imperabat, Persas saepe vicerat, <placeName>Mesopotamiam</placeName> occupaverat et <placeName>Syriam</placeName> et
                        Phoenices partem.<lb/></p>
                </div>
                <div type="cap" n="9">
                    <p><milestone unit="par" n="1"/> Ergo Lucullus, repetens hostem fugatum, etiam
                        regnum Tigranis, qui <placeName>Armeniis</placeName> imperabat, ingressus est. Tigranocertam,
                        civitatem <placeName>Arzanenae</placeName>, nobilissimam regni Armeniaci, cepit, ipsum regem cum
                        septem milibus quingentis clibanariis et centum milibus sagittariorum et
                        armatorum venientem, decem et octo milia militum habens, ita vicit, ut
                        magnam partem Armeniorum deleverit. Inde <placeName>Nisibin</placeName> profectus eam quoque
                        civitatem cum regis fratre cepit. <milestone unit="par" n="2"/> Sed hi, quos
                        in Ponto Lucullus reliquerat cum exercitus parte, ut regiones victas et iam
                        Romanorum tuerentur, neglegenter se et avare agentes, occasionem iterum
                        Mithridati in Pontum inrumpendi dederunt, atque ita bellum renovatum est.
                        Lucullo paranti capta <placeName>Nisibi</placeName> contra Persas expeditionem successor est
                        missus.<lb/></p>
                </div>
                <div type="cap" n="10">
                    <p><milestone unit="par" n="1"/> Alter autem Lucullus, qui Macedoniam
                        administrabat, Bessis primus Romanorum intulit bellum atque eos ingenti
                        proelio in Haemo monte superavit. Oppidum Vscudamam, quod Bessi habitabant,
                        eodem die, quo adgressus est, vicit, <placeName>Cabylen</placeName> cepit, usque ad <placeName>Danubium</placeName>
                        penetravit. Inde multas supra Pontum positas civitates adgressus est. Illic
                        <placeName>Apolloniam</placeName> evertit, Callatim, <placeName>Parthenopolim</placeName>, <placeName>Tomos</placeName>, <placeName>Histrum</placeName>, Burziaonem
                        cepit belloque confecto <placeName>Romam</placeName> rediit. Ambo tamen triumphaverunt: Lucullus,
                        qui contra Mithridatem pugnaverat, maiore gloria, cum tantorum regnorum
                        victor redisset.<lb/></p>
                </div>
                <div type="cap" n="11">
                    <p><milestone unit="par" n="1"/> Confecto bello Macedonico, manente
                        Mithridatico, quod recedente Lucullo rex collectis auxiliis reparaverat,
                        bellum Creticum ortum est. <milestone unit="par" n="2"/> Ad id missus Q.
                        Caecilius Metellus ingentibus proeliis intra triennium omnem provinciam
                        cepit appellatusque est Creticus atque ex insula triumphavit. <milestone
                            unit="par" n="3"/> Quo tempore <placeName>Libya</placeName> quoque Romano imperio per
                        testamentum Appionis, qui rex eius fuerat, accessit, in qua inclutae urbes
                        erant <placeName>Berenice</placeName>, Ptolomais, Cyrene.<lb/></p>
                </div>
                <div type="cap" n="12">
                    <p><milestone unit="par" n="1"/> Dum haec geruntur, piratae omnia maria
                        infestabant ita, ut Romanis toto orbe victoribus sola navigatio tuta non
                        esset. Quare id bellum Cn. Pompeio decretum est. Quod intra paucos menses
                        ingenti et felicitate et celeritate confecit. <milestone unit="par" n="2"/>
                        Mox ei delatum etiam bellum contra regem Mithridatem et Tigranem. Quo
                        suscepto Mithridatem in <placeName>Armenia</placeName> minore nocturno proelio vicit, castra
                        diripuit, quadraginta milia eius occidit, viginti tantum de exercitu suo
                        perdidit et duos centuriones. <milestone unit="par" n="3"/> Mithridates cum
                        uxore fugit et duobus comitibus. Neque multo post, cum in suos saeviret,
                        Pharnacis, filii sui, apud milites seditione ad mortem coactus venenum
                        hausit. Hunc finem habuit Mithridates. Periit autem apud <placeName>Bosphorum</placeName>, vir
                        ingentis industriae consiliique. Regnavit annis sexaginta, vixit septuaginta
                        duobus, contra Romanos bellum habuit annis quadraginta.<lb/></p>
                </div>
                <div type="cap" n="13">
                    <p><milestone unit="par" n="1"/> Tigrani deinde Pompeius bellum intulit. Ille se
                        ei dedidit et in castra Pompeii sexto decimo miliario ab Artaxata venit ac
                        diadema suum, cum procubuisset ad genua Pompeii, in manibus ipsius
                        conlocavit. Quod ei Pompeius reposuit honorificeque eum habitum regni tamen
                        parte multavit et grandi pecunia. Adempta est ei <placeName>Syria</placeName>, <placeName>Phoenice</placeName>, Sophanene;
                        sex milia praeterea talentorum argenti, quae populo Romano daret, quia
                        bellum sine causa Romanis commovisset.<lb/></p>
                </div>
                <div type="cap" n="14">
                    <p><milestone unit="par" n="1"/> Pompeius mox etiam Albanis bellum intulit et
                        eorum regem Oroden ter vicit, postremo, per epistulas ac munera rogatus,
                        veniam ei ac pacem dedit. <placeName>Hiberiae</placeName> quoque regem Artacen vicit acie et in
                        deditionem accepit. <placeName>Armeniam</placeName> minorem <placeName>Deiotaro</placeName>, <placeName>Galatiae</placeName> regi, donavit, quia
                        socius belli Mithridatici fuerat. Attalo et Pylaemeni Paphlagoniam reddidit.
                        Aristarchum Colchis regem imposuit. Mox Ituraeos et <placeName>Arabas</placeName> vicit. <milestone
                            unit="par" n="2"/> Et cum venisset in <placeName>Syriam</placeName>, <placeName>Seleuciam</placeName>, vicinam
                        <placeName>Antiochiae</placeName> civitatem, libertate donavit, quod regem Tigranen non recepisset.
                        Antiochensibus obsides reddidit. Aliquantum agrorum Daphnensibus dedit, quo
                        lucus ibi spatiosior fieret, delectatus loci amoenitate et aquarum
                        abundantia. Inde ad Iudaeam transgressus est, Hierosolyma caput gentis
                        tertio mense cepit, XII milibus Iudaeorum occisis, ceteris in fidem
                        acceptis. His gestis in Asiam se recepit et finem antiquissimo bello
                        dedit.<lb/></p>
                </div>
                <div type="cap" n="15">
                    <p><milestone unit="par" n="1"/> M. Tullio Cicerone oratore et C. Antonio
                        consulibus, anno ab Vrbe condita sexcentesimo octogesimo nono L. Sergius
                        Catilina, nobilissimi generis vir, sed ingenii pravissimi, ad delendam
                        patriam coniuravit cum quibusdam, claris quidem, sed audacibus viris. A
                        Cicerone Vrbe expulsus est. Socii eius deprehensi in carcere strangulati
                        sunt. Ab Antonio altero consule Catilina ipse victus proelio est
                        interfectus.<lb/></p>
                </div>
                <div type="cap" n="16">
                    <p><milestone unit="par" n="1"/> Sexcentesimo nonagesimo anno Vrbis conditae, D.
                        Iunio Silano et L. Murena consulibus, Metellus de Creta triumphavit,
                        Pompeius de bello piratico et Mithridatico. Nulla umquam pompa triumphi
                        similis fuit. Ducti sunt ante eius currum filii Mithridatis, filius Tigranis
                        et Aristobulus, rex Iudaeorum; praelata est ingens pecunia et auri atque
                        argenti infinitum pondus. Hoc tempore nullum per orbem terrarum grave bellum
                        erat.<lb/></p>
                </div>
                <div type="cap" n="17">
                    <p><milestone unit="par" n="1"/> Anno Vrbis conditae sexcentesimo nonagesimo
                        tertio C. Iulius Caesar, qui postea imperavit, cum L. Bibulo consul est
                        factus. Decreta est ei <placeName>Gallia</placeName> et Illyricum cum legionibus decem. <milestone
                            unit="par" n="2"/> Is primos vicit Helvetios, qui nunc Sequani
                        appellantur, deinde vincendo per bella gravissima usque ad Oceanum
                        Britannicum processit. <milestone unit="par" n="3"/> Domuit autem annis
                        novem fere omnem <placeName>Galliam</placeName>, quae inter <placeName>Alpes</placeName>, flumen Rhodanum, <placeName>Rhenum</placeName> et
                        Oceanum est et circuitu patet ad bis et tricies centena milia passuum.
                        Britannis mox bellum intulit, quibus ante eum ne nomen quidem Romanorum
                        cognitum erat; eos quoque victos obsidibus acceptis stipendiarios fecit.
                        <placeName>Galliae</placeName> autem tributi nomine annuum imperavit sestertium quadringenties
                        Germanosque trans <placeName>Rhenum</placeName> adgressus inmanissimis proeliis vicit. Inter tot
                        successus ter male pugnavit, apud Arvernos semel praesens et absens in
                        <placeName>Germania</placeName> bis. Nam legati eius duo, Titurius et Aurunculeius, per insidias
                        caesi sunt.<lb/></p>
                </div>
                <div type="cap" n="18">
                    <p><milestone unit="par" n="1"/> Circa eadem tempora anno Vrbis conditae
                        sexcentesimo nonagesimo septimo, M. Licinius Crassus, collega Cn. Pompeii
                        Magni in consulatu secundo, contra Parthos missus est et, cum circa <placeName>Carras</placeName>
                        contra omen et auspicia dimicasset, a Surena Orodis regis duce victus ad
                        postremum interfectus est cum filio clarissimo et praestantissimo iuvene.
                            <milestone unit="par" n="2"/> Reliquiae exercitus per C. <placeName>Cassium</placeName>
                        quaestorem servatae sunt, qui singulari animo perditas res tanta virtute
                        restituit, ut Persas rediens trans <placeName>Euphraten</placeName> crebris proeliis
                        vinceret.<lb/></p>
                </div>
                <div type="cap" n="19">
                    <p><milestone unit="par" n="1"/> Hinc iam bellum civile successit exsecrandum et
                        lacrimabile, quo praeter calamitates, quae in proeliis acciderunt, etiam
                        populi Romani fortuna mutata est. <milestone unit="par" n="2"/> Caesar enim
                        rediens ex <placeName>Gallia</placeName> victor coepit poscere alterum consulatum atque ita sine
                        dubietate aliqua ei deferretur. Contradictum est a Marcello consule, a
                        Bibulo, a Pompeio, a Catone, iussusque dimissis exercitibus ad Vrbem redire.
                        Propter quam iniuriam ab <placeName>Arimino</placeName>, ubi milites congregatos habebat, adversum
                        patriam cum exercitu venit. <milestone unit="par" n="3"/> Consules cum
                        Pompeio senatusque omnis atque universa nobilitas ex Vrbe fugit et in
                        Graeciam transiit. Apud <placeName>Epirum</placeName>, Macedoniam, Achaiam, Pompeio duce senatus
                        contra Caesarem bellum paravit.<lb/></p>
                </div>
                <div type="cap" n="20">
                    <p><milestone unit="par" n="1"/> Caesar vacuam Vrbem ingressus dictatorem se
                        fecit. Inde Hispanias petiit. Ibi Pompeii exercitus validissimos et
                        fortissimos cum tribus ducibus, L. Afranio, M. Petreio, M. Varrone,
                        superavit. <milestone unit="par" n="2"/> Inde reversus in Graeciam transiit,
                        adversum Pompeium dimicavit. Primo proelio victus est et fugatus, evasit
                        tamen, quia nocte interveniente Pompeius sequi noluit dixitque Caesar nec
                        Pompeium scire vincere et illo tantum die se potuisse superari. <milestone
                            unit="par" n="3"/> Deinde in Thessalia apud Palaeopharsalum productis
                        utrimque ingentibus copiis, dimicaverunt. Pompei acies habuit XL milia
                        peditum, equites in sinistro cornu sexcentos, in dextro quingentos,
                        praeterea totius Orientis auxilia, totam nobilitatem, innumeros senatores,
                        praetorios, consulares et qui magnorum iam bellorum victores fuissent.
                        Caesar in acie sua habuit peditum non integra XXX milia, equites
                        mille.<lb/></p>
                </div>
                <div type="cap" n="21">
                    <p><milestone unit="par" n="1"/> Numquam adhuc Romanae copiae in unum neque
                        maiores neque melioribus ducibus convenerant, totum terrarum orbem facile
                        subacturae, si contra barbaros ducerentur. <milestone unit="par" n="2"/>
                        Pugnatum tamen est ingenti contentione victusque ad postremum Pompeius et
                        castra eius direpta sunt. <milestone unit="par" n="3"/> Ipse fugatus
                        <placeName>Alexandriam</placeName> petiit, ut a rege Aegypti, cui tutor a senatu datus fuerat
                        propter iuvenilem eius aetatem, acciperet auxilia. Qui fortunam magis quam
                        amicitiam secutus, occidit Pompeium. Caput eius et anulum Caesari misit. Quo
                        conspecto Caesar etiam lacrimas fudisse dicitur, tanti viri intuens caput et
                        generi quondam sui.<lb/></p>
                </div>
                <div type="cap" n="22">
                    <p><milestone unit="par" n="1"/> Mox Caesar <placeName>Alexandriam</placeName> venit. Ipsi quoque
                        Ptolomaeus parare voluit insidias, qua causa bellum regi inlatum est. <placeName>Victus</placeName>
                        in Nilo periit inventumque est corpus eius cum lorica aurea. <milestone
                            unit="par" n="2"/> Caesar <placeName>Alexandria</placeName> potitus regnum Cleopatrae dedit,
                        Ptolomaei sorori, cum qua consuetudinem stupri habuerat. Rediens inde Caesar
                        Pharnacen, Mithridatis Magni filium, qui Pompeio in auxilium apud <placeName>Thessaliam</placeName>
                        fuerat, rebellantem in Ponto et multas populi Romani provincias occupantem
                        vicit acie, postea ad mortem coegit.<lb/></p>
                </div>
                <div type="cap" n="23">
                    <p><milestone unit="par" n="1"/> Inde <placeName>Romam</placeName> regressus tertio se consulem fecit
                        cum M. Aemilio Lepido, qui et magister equitum dictatori ante annum fuerat.
                        Inde in Africam profectus est, ubi infinita nobilitas cum Iuba, Mauretaniae
                        rege, bellum reparaverat. <milestone unit="par" n="2"/> Duces autem Romani
                        erant P. Cornelius Scipio ex genere antiquissimo Scipionis Africani (hic
                        etiam socer Pompeii fuerat), M. Petreius, Q. Varus, M. Porcius Cato, L.
                        Cornelius Faustus, Sullae dictatoris filius. <milestone unit="par" n="3"/>
                        Contra hos commisso proelio, post multas dimicationes victor fuit Caesar.
                        Cato, Scipio, Petreius, Iuba ipsi se occiderunt. Faustus, Sullae quondam
                        dictatoris filius, Pompeii gener, a Caesare interfectus est.<lb/></p>
                </div>
                <div type="cap" n="24">
                    <p><milestone unit="par" n="1"/> Post annum Caesar <placeName>Romam</placeName> regressus quarto se
                        consulem fecit et statim ad Hispanias est profectus, ubi Pompeii filii, Cn.
                        Pompeius et Sex. Pompeius, ingens bellum praeparaverant. Multa proelia
                        fuerunt, ultimum apud <placeName>Mundam</placeName> civitatem, in quo adeo Caesar paene victus est,
                        ut fugientibus suis se voluerit occidere, ne post tantam rei militaris
                        gloriam in potestatem adulescentium, natus annos sex et quinquaginta,
                        veniret. Denique reparatis suis vicit. Ex Pompeii filiis maior occisus est,
                        minor fugit.<lb/></p>
                </div>
                <div type="cap" n="25">
                    <p><milestone unit="par" n="1"/> Inde Caesar bellis civilibus toto orbe
                        conpositis <placeName>Romam</placeName> rediit. Agere insolentius coepit et contra consuetudinem
                        Romanae libertatis. Cum ergo et honores ex sua voluntate praestaret, qui a
                        populo antea deferebantur, nec senatui ad se venienti adsurgeret aliaque
                        regia et paene tyrannica faceret, coniuratum est in eum a sexaginta vel
                        amplius senatoribus equitibusque Romanis. Praecipui fuerunt inter coniuratos
                        duo Bruti, ex eo genere Bruti, qui primus <placeName>Romae</placeName> consul fuerat et reges
                        expulerat, et C. <placeName>Cassius</placeName> et Servilius Casca. Ergo Caesar, cum senatus die
                        inter ceteros venisset ad curiam, tribus et viginti vulneribus
                        confossus.</p>
                </div>
            </div>
            <div type="lib" n="VII">
                <head> LIBER SEPTIMVS </head>
                <lb/>
                <div type="cap" n="1">
                    <p><milestone unit="par" n="1"/> Anno Vrbis septingentesimo fere ac nono,
                        interfecto Caesare civilia bella reparata sunt. Percussoribus enim Caesaris
                        senatus favebat. Antonius consul partium Caesaris civili bello opprimere eos
                        conabatur. Ergo turbata re publica multa Antonius scelera committens a
                        senatu hostis iudicatus est. <milestone unit="par" n="2"/> Missi ad eum
                        persequendum duo consules, Pansa et Hirtius, et Octavianus, adulescens annos
                        X et VIII natus, Caesaris nepos, quem ille testamento heredem reliquerat et
                        nomen suum ferre iusserat. Hic est qui postea Augustus est dictus et rerum
                        potitus. Quare profecti contra Antonium tres duces vicerunt eum. Evenit
                        tamen ut victores consules ambo morerentur. Quare tres exercitus uni Caesari
                        Augusto paruerunt.</p>
                    <lb/>
                </div>
                <div type="cap" n="2">
                    <p><milestone unit="par" n="1"/> Fugatus Antonius amisso exercitu confugit ad
                        Lepidum, qui Caesaris magister equitum fuerat et tum militum copias grandes
                        habebat, a quo susceptus est. Mox Lepido operam dante Caesar pacem cum
                        Antonio fecit et quasi vindicaturus patris sui mortem, a quo per testamentum
                        fuerat adoptatus, <placeName>Romam</placeName> cum exercitu profectus extorsit, ut sibi vicesimo
                        anno consulatus daretur. <milestone unit="par" n="2"/> Senatum proscripsit,
                        cum Antonio ac Lepido rem publicam armis tenere coepit. Per hos etiam Cicero
                        orator occisus est multique alii nobiles.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> Interea Brutus et <placeName>Cassius</placeName>, interfectores
                        Caesaris, ingens bellum moverunt. Erant enim per Macedoniam et Orientem
                        multi exercitus, quos occupaverant. Profecti igitur contra eos Caesar
                        Octavianus Augustus et M. Antonius; remanserat enim ad defendendam Italiam
                        Lepidus. <milestone unit="par" n="2"/> Apud <placeName>Philippos</placeName>, Macedoniae urbem,
                        contra eos pugnaverunt. Primo proelio victi sunt Antonius et Caesar, periit
                        tamen dux nobilitatis <placeName>Cassius</placeName>, secundo Brutum et infinitam nobilitatem, quae
                        cum illis bellum gesserat, victam interfecerunt. <milestone unit="par" n="3"
                        /> Ac sic inter eos divisa est res publica, ut Augustus Hispanias, <placeName>Gallias</placeName>
                        et Italiam teneret, Antonius Asiam, Pontum, Orientem. <milestone unit="par"
                            n="4"/> Sed in <placeName>Italia</placeName> L. Antonius consul bellum civile commovit, frater
                        eius, qui cum Caesare contra Brutum et <placeName>Cassium</placeName> dimicaverat. Is apud <placeName>Perusiam</placeName>
                        Tusciae civitatem victus et captus est neque occisus.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> Interim a Sex. Pompeio, Cn. Pompeii Magni
                        filio, ingens bellum in Sicilia commotum est, his qui superfuerant ex
                        partibus Bruti <placeName>Cassiique</placeName>, ad eum confluentibus. Bellatum per Caesarem
                        Augustum Octavianum et M. Antonium adversus Sex. Pompeium est. Pax postremo
                        convenit.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Eo tempore M. Agrippa in Aquitania rem prospere
                        gessit et L. Ventidius Bassus inrumpentes in <placeName>Syriam</placeName> Persas tribus proeliis
                        vicit. Pacorum, regis Orodis filium, interfecit eo ipso die, quo olim Orodes
                        Persarum rex per ducem Surenam Crassum occiderat. Hic primus de Parthis
                        iustissimum triumphum <placeName>Romae</placeName> egit.</p>
                    <lb/>
                </div>
                <div type="cap" n="6">
                    <p><milestone unit="par" n="1"/> Interim Pompeius pacem rupit et navali proelio
                        victus, fugiens ad Asiam interfectus est. Antonius, qui Asiam et Orientem
                        tenebat, repudiata sorore Caesaris Augusti Octaviani, Cleopatram reginam
                        Aegypti duxit uxorem. <milestone unit="par" n="2"/> Contra Persas etiam ipse
                        pugnavit. Primis eos proeliis vicit, regrediens tamen fame et pestilentia
                        laboravit et, cum instarent Parthi fugienti, ipse pro victo recessit.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Hic quoque ingens bellum civile commovit,
                        cogente uxore Cleopatra, regina Aegypti, dum cupiditate muliebri optat etiam
                        in Vrbe regnare. <placeName>Victus</placeName> est ab Augusto navali pugna clara et inlustri apud
                        Actium, qui locus in Epiro est, ex qua fugit in Aegyptum et desperatis
                        rebus, cum omnes ad Augustum transirent, ipse se interemit. Cleopatra sibi
                        aspidem admisit et veneno eius extincta est. Aegyptus per Octavianum
                        Augustum imperio Romano adiecta est praepositusque ei C. Cornelius Gallus.
                        Hunc primum Aegyptus Romanum iudicem habuit.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Ita bellis toto orbe confectis Octavianus
                        Augustus <placeName>Romam</placeName> rediit, duodecimo anno quam consul fuerat. <milestone
                            unit="par" n="2"/> Ex eo rem publicam per quadraginta et quattuor annos
                        solus obtinuit. Ante enim duodecim annis cum Antonio et Lepido tenuerat.
                            <milestone unit="par" n="3"/> Ita ab initio principatus eius usque ad
                        finem quinquaginta et sex anni fuerunt. <milestone unit="par" n="4"/> Obiit
                        autem septuagesimo sexto anno morte communi in oppido Campaniae Atella.
                        <placeName>Romae</placeName> in campo Martio sepultus, vir qui non inmerito ex maxima parte deo
                        similis est putatus. Neque enim facile ullus eo aut in bellis felicior fuit
                        aut in pace moderatior. Quadraginta <del>et</del> quattuor annis, quibus
                        solus gessit imperium, civilissime vixit, in cunctos liberalissimus, in
                        amicos fidissimus, quos tantis evexit honoribus, ut paene aequaret fastigio
                        suo.</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Nullo tempore ante eum magis Romana res
                        floruit. Nam exceptis civilibus bellis, in quibus invictus fuit, Romano
                        adiecit imperio Aegyptum, <placeName>Cantabriam</placeName>, Dalmatiam saepe ante victam, sed
                        penitus tunc subactam, <placeName>Pannoniam</placeName>, Aquitaniam, Illyricum, Raetiam, Vindelicos
                        et Salassos in Alpibus, omnes Ponti maritimas civitates, in his nobilissimas
                        <placeName>Bosphorum</placeName> et Panticapaeum. Vicit autem proeliis Dacos. Germanorum ingentes
                        copias cecidit, ipsos quoque trans Albim fluvium summovit, qui in Barbarico
                        longe ultra <placeName>Rhenum</placeName> est. Hoc tamen bellum per Drusum, privignum suum,
                        administravit, sicut per Tiberium, privignum alterum, <placeName>Pannonicum</placeName>, quo bello
                        XL captivorum milia ex <placeName>Germania</placeName> transtulit et supra ripam <placeName>Rheni</placeName> in <placeName>Gallia</placeName>
                        conlocavit. <placeName>Armeniam</placeName> a Parthis recepit. Obsides, quod nulli antea, Persae ei
                        dederunt. Reddiderunt etiam signa Romana, quae Crasso victo ademerant.</p>
                    <lb/>
                </div>
                <div type="cap" n="10">
                    <p><milestone unit="par" n="1"/> Scythae et Indi, quibus antea Romanorum nomen
                        incognitum fuerat, munera et legatos ad eum miserunt. <milestone unit="par"
                            n="2"/> Galatia quoque sub hoc provincia facta est, cum antea regnum
                        fuisset, primusque eam M. Lollius pro praetore administravit. <milestone
                            unit="par" n="3"/> Tanto autem amore etiam apud barbaros fuit, ut reges
                        populi Romani amici in honorem eius conderent civitates, quas <placeName>Caesareas</placeName>
                        nominarent, sicut in <placeName>Mauritania</placeName> a rege Iuba, et in Palaestina, quae nunc
                        urbs est clarissima. <milestone unit="par" n="4"/> Multi autem reges ex
                        regnis suis venerunt, ut ei obsequerentur, et habitu Romano, togati
                        scilicet, ad vehiculum vel equum ipsius cucurrerunt. <milestone unit="par"
                            n="5"/> Moriens Divus appellatus, rem publicam beatissimam Tiberio
                        successori reliquit, qui privignus ei, mox gener, postremo adoptione filius
                        fuerat.</p>
                    <lb/>
                </div>
                <div type="cap" n="11">
                    <p><milestone unit="par" n="1"/> Tiberius ingenti socordia imperium gessit,
                        gravi crudelitate, scelesta avaritia, turpi libidine. Nam nusquam ipse
                        pugnavit, bella per legatos gessit suos. <milestone unit="par" n="2"/>
                        Quosdam reges ad se per blanditias evocatos numquam remisit, in quibus
                        Archelaum Cappadocem, cuius etiam regnum in provinciae formam redegit et
                        maximam civitatem appellari nomine suo iussit, quae nunc <placeName>Caesarea</placeName> dicitur,
                        cum Mazaca antea vocaretur. <milestone unit="par" n="3"/> Hic tertio et
                        vicesimo imperii anno, aetatis septuagesimo octavo, ingenti omnium gaudio
                        mortuus est in Campania.</p>
                    <lb/>
                </div>
                <div type="cap" n="12">
                    <p><milestone unit="par" n="1"/> Successit ei C. Caesar, cognomento Caligula,
                        Drusi, privigni Augusti, et ipsius Tiberii nepos, sceleratissimus ac
                        funestissimus et qui etiam Tiberii dedecora purgaverit. <milestone
                            unit="par" n="2"/> Bellum contra Germanos suscepit et ingressus <placeName>Suebiam</placeName>
                        nihil strenue fecit. <milestone unit="par" n="3"/> Stupra sororibus intulit,
                        ex una etiam natam filiam cognovit. <milestone unit="par" n="4"/> Cum
                        adversum cunctos ingenti avaritia, libidine, crudelitate saeviret,
                        interfectus in Palatio est anno aetatis vicesimo nono, imperii tertio, mense
                        decimo, die octavo.</p>
                    <lb/>
                </div>
                <div type="cap" n="13">
                    <p><milestone unit="par" n="1"/> Post hunc Claudius fuit, patruus Caligulae,
                        Drusi, qui apud Mogontiacum monumentum habet, filius, cuius et Caligula
                        nepos erat. Hic medie imperavit, multa gerens tranquille atque moderate,
                        quaedam crudeliter et insulse. <milestone unit="par" n="2"/> Britannis
                        intulit bellum, quam nullus Romanorum post C. Caesarem attigerat, eaque
                        devicta per Cn. Sentium et A. Plautium, inlustres ac nobiles viros,
                        triumphum celebrem egit. <milestone unit="par" n="3"/> Quasdam insulas etiam
                        ultra Britannias in Oceano positas imperio Romano addidit, quae appellantur
                        Orchades, filio autem suo Britannici nomen inposuit. <milestone unit="par"
                            n="4"/> Tam civilis autem circa quosdam amicos extitit, ut etiam
                        Plautium nobilem virum qui expeditione Britannica multa egregie fecerat,
                        triumphantem ipse prosequeretur et conscendenti Capitolium laevus incederet.
                            <milestone unit="par" n="5"/> Is vixit annos IV et LX, imperavit XIV.
                        Post mortem consecratus est Divusque appellatus.</p>
                    <lb/>
                </div>
                <div type="cap" n="14">
                    <p><milestone unit="par" n="1"/> Successit huic Nero, Caligulae avunculo suo
                        simillimus, qui Romanum imperium et deformavit et diminuit, inusitatae
                        luxuriae sumptuumque, ut qui exemplo C. Caligulae in calidis et frigidis
                        lavaret unguentis, retibus aureis piscaretur, quae blattinis funibus
                        extrahebat. <milestone unit="par" n="2"/> Infinitam senatus partem
                        interfecit, bonis omnibus hostis fuit. Ad postremum se tanto dedecore
                        prostituit, ut et saltaret et cantaret in scaena citharoedico habitu vel
                        tragico. <milestone unit="par" n="3"/> Parricidia multa commisit, fratre,
                        uxore, matre interfectis, urbem <placeName>Romam</placeName> incendit, ut spectaculi eius imaginem
                        cerneret, quali olim <placeName>Troia</placeName> capta arserat. <milestone unit="par" n="4"/> In
                        re militari nihil omnino ausus Britanniam paene amisit. Nam duo sub eo
                        nobilissima oppida capta illic atque eversa sunt. <placeName>Armeniam</placeName> Parthi
                        sustulerunt legionesque Romanas sub iugum miserunt. <milestone unit="par"
                            n="5"/> Duae tamen sub eo provinciae factae sunt, Pontus Polemoniacus
                        concedente rege Polemone et <placeName>Alpes</placeName> Cottiae, Cottio rege defuncto.</p>
                    <lb/>
                </div>
                <div type="cap" n="15">
                    <p><milestone unit="par" n="1"/> Per haec Romano orbi execrabilis ab omnibus
                        simul destitutus est et a senatu hostis iudicatus; cum quaereretur ad
                        poenam, quae poena erat talis ut nudus per publicum ductus, furca capiti
                        eius inserta, virgis usque ad mortem caederetur atque ita praecipitaretur a
                        saxo, e Palatio fugit et in suburbano liberti sui, quod est inter <placeName>Salariam</placeName>
                        et Nomentanam viam ad quartum Vrbis miliarium, se interfecit. <milestone
                            unit="par" n="2"/> Aedificavit <placeName>Romae</placeName> thermas, quae ante Neronianae
                        dictae nunc Alexandrianae appellantur. <milestone unit="par" n="3"/> Obiit
                        tricesimo et altero aetatis anno, imperii quarto decimo, atque in eo omnis
                        Augusti familia consumpta est.</p>
                    <lb/>
                </div>
                <div type="cap" n="16">
                    <p><milestone unit="par" n="1"/> Huic Ser. Galba successit, antiquissimae
                        nobilitatis senator, cum septuagesimum et tertium annum ageret aetatis, ab
                        Hispanis et <placeName>Gallis</placeName> imperator electus, mox ab universo exercitu libenter
                        acceptus. <milestone unit="par" n="2"/> Nam privata eius vita insignis
                        fuerat militaribus et civilibus rebus. Saepe consul, saepe pro consule,
                        frequenter dux in gravissimis bellis. Huius breve imperium fuit et quod bona
                        haberet exordia, nisi ad severitatem propensior videretur. <milestone
                            unit="par" n="3"/> Insidiis tamen Othonis occisus est imperii mense
                        septimo. Iugulatus in foro <placeName>Romae</placeName> sepultusque in hortis suis, qui sunt
                        Aurelia via non longe ab urbe <placeName>Roma</placeName>.</p>
                    <lb/>
                </div>
                <div type="cap" n="17">
                    <p><milestone unit="par" n="1"/> Otho occiso Galba invasit imperium, materno
                        genere nobilior quam paterno, neutro tamen obscuro. <milestone unit="par"
                            n="2"/> In privata vita mollis et Neroni familiaris, in imperio
                        documentum sui non potuit ostendere. <milestone unit="par" n="3"/> Nam cum
                        isdem temporibus, quibus Otho Galbam occiderat etiam Vitellius factus esset
                        a Germanicianis exercitibus imperator, bello contra eum suscepto, cum apud
                        Betriacum in <placeName>Italia</placeName> levi proelio victus esset, ingentes tamen copias ad
                        bellum haberet, sponte semet occidit, petentibus militibus, ne tam cito de
                        belli desperaret eventu, cum tanti se non esse dixisset, ut propter eum
                        bellum civile moveretur, voluntaria morte obiit tricesimo et octavo aetatis
                        anno, nonagesimo et quinto imperii die.</p>
                    <lb/>
                </div>
                <div type="cap" n="18">
                    <p><milestone unit="par" n="1"/> Dein Vitellius imperio potitus est, familia
                        honorata magis quam nobili. Nam pater eius non admodum clare natus tres
                        tamen ordinarios gesserat consulatus. <milestone unit="par" n="2"/> Hic cum
                        multo dedecore imperavit et gravi saevitia notabilis, praecipue ingluvie et
                        voracitate, quippe cum de die saepe quarto vel quinto feratur epulatus.
                            <milestone unit="par" n="3"/> Notissima certe cena memoriae mandata est,
                        quam ei Vitellius frater exhibuit, in qua super ceteros sumptus duo milia
                        piscium, septem milia avium adposita traduntur. <milestone unit="par" n="4"
                        /> Hic cum Neroni similis esse vellet atque id adeo prae se ferret, ut etiam
                        exequias Neronis, quae humiliter sepultae fuerant, honoraret, a Vespasiani
                        ducibus occisus est, interfecto prius in Vrbe Sabino Vespasiani imperatoris
                        fratre, quem cum Capitolio incendit. <milestone unit="par" n="5"/>
                        Interfectus autem est magno dedecore: tractus per urbem <placeName>Romam</placeName> publice,
                        nudus, erecto coma capite et subiecto ad mentum gladio, stercore in vultum
                        et pectus ab omnibus obviis adpetitus, postremo iugulatus et in <placeName>Tiberim</placeName>
                        deiectus, etiam communi caruit sepultura. <milestone unit="par" n="6"/>
                        Periit autem aetatis anno septimo et quinquagesimo, imperii mense octavo et
                        die uno.</p>
                    <lb/>
                </div>
                <div type="cap" n="19">
                    <p><milestone unit="par" n="1"/> Vespasianus huic successit, factus apud
                        <placeName>Palaestinam</placeName> imperator, princeps obscure quidem natus, sed optimis
                        conparandus, privata vita inlustris, ut qui a Claudio in <placeName>Germaniam</placeName> et deinde
                        in Britanniam missus tricies et bis cum hoste conflixerit, duas validissimas
                        gentes, viginti oppida, insulam Vectam, Britanniae proximam, imperio Romano
                        adiecerit. <placeName>Romae</placeName> se in imperio moderatissime gessit. <milestone unit="par"
                            n="2"/> Pecuniae tantum avidior fuit, ita ut eam nulli iniuste auferret.
                        Quam cum omni diligentiae provisione colligeret, tamen studiosissime
                        largiebatur, praecipue indigentibus. Nec facile ante eum cuiusquam principis
                        vel maior est liberalitas comperta vel iustior. Placidissimae lenitatis, ut
                        qui maiestatis quoque contra se reos non facile punierit ultra exilii
                        poenam. <milestone unit="par" n="3"/> Sub hoc Iudaea Romano accessit imperio
                        et Hierosolyma, quae fuit urbs nobilissima Palaestinae. <milestone
                            unit="par" n="4"/> Achaiam, Lyciam, Rhodum, <placeName>Byzantium</placeName>, <placeName>Samum</placeName>, quae
                        liberae ante id tempus fuerant, item <placeName>Thraciam</placeName>, <placeName>Ciliciam</placeName>, <placeName>Commagenen</placeName>, quae
                        sub regibus amicis egerant, in provinciarum formam redegit.</p>
                    <lb/>
                </div>
                <div type="cap" n="20">
                    <p><milestone unit="par" n="1"/> Offensarum et inimicitiarum inmemor fuit,
                        convicia a causidicis et philosophis in se dicta leviter tulit, diligens
                        tamen coercitor disciplinae militaris. <milestone unit="par" n="2"/> Hic cum
                        filio Tito de Hierosolymis triumphavit. Per haec cum senatui, populo,
                        postremo cunctis amabilis ac iucundus esset, profluvio ventris extinctus est
                        in villa propria circa Sabinos, annum agens aetatis sexagesimum nonum,
                        imperii nonum et diem septimum, atque inter Divos relatus est. <milestone
                            unit="par" n="3"/> Genituram filiorum ita cognitam habuit, ut, cum
                        multae contra eum coniurationes fierent, quas patefactas ingenti
                        dissimulatione contempsit, in senatu dixerit aut filios sibi successuros,
                        aut neminem.</p>
                    <lb/>
                </div>
                <div type="cap" n="21">
                    <p><milestone unit="par" n="1"/> Huic Titus filius successit, qui et ipse
                        Vespasianus est dictus, vir omnium virtutum genere mirabilis adeo, ut amor
                        et deliciae humani generis diceretur, facundissimus, bellicosissimus,
                        moderatissimus. Causas Latine egit, poemata et tragoedias Graece conposuit.
                            <milestone unit="par" n="2"/> In oppugnatione Hierosolymorum sub patre
                        militans duodecim propugnatores duodecim sagittarum confixit ictibus. <placeName>Romae</placeName>
                        tantae civilitatis in imperio fuit, ut nullum omnino puniret, convictos
                        adversum se coniurationis dimiserit vel in eadem familiaritate quam antea
                        habuerit. <milestone unit="par" n="3"/> Facilitatis et liberalitatis tantae
                        fuit, ut, cum nulli quicquam negaret et ab amicis reprehenderetur,
                        responderit nullum tristem debere ab imperatore discedere, praeterea, cum
                        quadam die in cena recordatus fuisset nihil se illo die cuiquam
                        praestitisse, dixerit: "Amici, hodie diem perdidi". <milestone unit="par"
                            n="4"/> Hic <placeName>Romae</placeName> amphitheatrum aedificavit et quinque milia ferarum in
                        dedicatione eius occidit.</p>
                    <lb/>
                </div>
                <div type="cap" n="22">
                    <p><milestone unit="par" n="1"/> Per haec inusitato favore dilectus morbo periit
                        in ea, qua pater, villa post biennium et menses octo, dies viginti, quam
                        imperator erat factus, aetatis anno altero et quadragesimo. <milestone
                            unit="par" n="2"/> Tantus luctus eo mortuo publicus fuit, ut omnes
                        tamquam in propria doluerint orbitate. Senatus obitu ipsius circa vesperam
                        nuntiato, nocte inrupit in curiam et tantas ei mortuo laudes gratiasque
                        congessit, quantas nec vivo umquam egerat nec praesenti. Inter Divos relatus
                        est.</p>
                    <lb/>
                </div>
                <div type="cap" n="23">
                    <p><milestone unit="par" n="1"/> Domitianus mox accepit imperium, frater ipsius
                        iunior, Neroni aut Caligulae aut Tiberio similior quam patri vel fratri suo.
                        Primis tamen annis moderatus in imperio fuit, mox ad ingentia vitia
                        progressus libidinis, iracundiae, crudelitatis, avaritiae tantum in se odii
                        concitavit, ut merita et patris et fratris aboleret. <milestone unit="par"
                            n="2"/> Interfecit nobilissimos e senatu. Dominum se et deum primus
                        appellari iussit. Nullam sibi nisi auream et argenteam statuam in Capitolio
                        passus est poni. <milestone unit="par" n="3"/> Consobrinos suos interfecit.
                        Superbia quoque in eo execrabilis fuit. <milestone unit="par" n="4"/>
                        Expeditiones quattuor habuit, unam adversum Sarmatas, alteram adversum
                        Cattos, duas adversum Dacos. De Dacis Cattisque duplicem triumphum egit, de
                        Sarmatis solam lauream usurpavit. Multas tamen calamitates isdem bellis
                        passus est; nam in Sarmatia legio eius cum duce interfecta est et a Dacis
                        Oppius Sabinus consularis et Cornelius Fuscus, praefectus praetorio cum
                        magnis exercitibus occisi sunt. <milestone unit="par" n="5"/> <placeName>Romae</placeName> quoque
                        multa opera fecit, in his Capitolium et Forum Transitorium, Divorum
                        porticus, Isium ac Serapium et Stadium. <milestone unit="par" n="6"/> Verum,
                        cum ob scelera universis exosus esse coepisset, interfectus est suorum
                        coniuratione in Palatio anno aetatis quadragesimo quinto, imperii quinto
                        decimo. Funus eius ingenti dedecore per vespillones exportatum et
                        ignobiliter est sepultum. </p>
                </div>
            </div>
            <div type="lib" n="VIII">
                <head> LIBER OCTAVVS </head>
                <div type="cap" n="1">
                    <p><milestone unit="par" n="1"/> Anno octingentesimo et quinquagesimo ab Vrbe
                        condita, Vetere et Valente consulibus res publica ad prosperrimum statum
                        rediit, bonis principibus ingenti felicitate commissa. Domitiano enim
                        exitiabili tyranno Nerva successit, vir in privata vita moderatus et
                        strenuus, nobilitatis mediae. Qui senex admodum, operam dante Petronio
                        Secundo praefecto praetorio, item Parthenio interfectore Domitiani,
                        imperator est factus; aequissimum se et civilissimum praebuit. Rei publicae
                        divina provisione consuluit Traianum adoptando. Mortuus est <placeName>Romae</placeName> post annum
                        et quattuor menses imperii sui ac dies octo, aetatis septuagesimo et altero
                        anno, atque inter Divos relatus est.</p>
                    <lb/>
                </div>
                <div type="cap" n="2">
                    <p><milestone unit="par" n="1"/> Successit ei Vlpius Crinitus Traianus natus
                        Italicae in Hispania, familia antiqua magis quam clara. Nam pater eius
                        primum consul fuit. Imperator autem apud Agrippinam in <placeName>Galliis</placeName> factus est.
                        Rem publicam ita administravit, ut omnibus principibus merito praeferatur,
                        inusitatae civilitatis et fortitudinis. Romani imperii, quod post Augustum
                        defensum magis fuerat quam nobiliter ampliatum, fines longe lateque
                        diffudit. Vrbes trans <placeName>Rhenum</placeName> in <placeName>Germania</placeName> reparavit. <placeName>Daciam</placeName> Decibalo victo
                        subegit, provincia trans <placeName>Danubium</placeName> facta in his agris, quos nunc Taifali,
                        Victohali et Tervingi habent. Ea provincia decies centena milia passuum in
                        circuitu tenuit.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> <placeName>Armeniam</placeName>, quam occupaverant Parthi recepit,
                        Parthomasiri occiso, qui eam tenebat. Albanis regem dedit. Hiberorum regem
                        et Sauromatarum et Bosphoranorum et <placeName>Arabum</placeName> et <placeName>Osdroenorum</placeName> et Colchorum in
                        fidem accepit. <placeName>Carduenos</placeName>, Marcomedos occupavit et <placeName>Anthemusium</placeName>, magnam
                        Persidis regionem, <placeName>Seleuciam</placeName>, Ctesiphontem, Babylonem; Messenios vicit ac
                        tenuit. Vsque ad Indiae fines et mare Rubrum accessit atque ibi tres
                        provincias fecit, <placeName>Armeniam</placeName>, <placeName>Assyriam</placeName>, <placeName>Mesopotamiam</placeName>, cum his gentibus, quae
                        Madenam attingunt. <placeName>Arabiam</placeName> postea in provinciae formam redegit. In mari
                        Rubro classem instituit, ut per eam Indiae fines vastaret.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> <placeName>Gloriam</placeName> tamen militarem civilitate et
                        moderatione superavit. <placeName>Romae</placeName> et per provincias aequalem se omnibus exhibens,
                        amicos salutandi causa frequentans vel aegrotantes vel cum festos dies
                        habuissent, convivia cum isdem indiscreta vicissim habens, saepe in
                        vehiculis eorum sedens, nullum senatorem laedens, nihil iniustum ad augendum
                        fiscum agens, liberalis in cunctos, publice privatimque ditans omnes et
                        honoribus augens, quos vel mediocri familiaritate cognovisset,
                            <supplied>per</supplied> orbem terrarum aedificans multa, inmunitates
                        civitatibus tribuens, nihil non tranquillum et placidum agens, adeo ut omni
                        eius aetate unus senator damnatus sit atque is tamen per senatum, ignorante
                        Traiano. Ob haec per orbem terrarum deo proximus nihil non venerationis
                        meruit et vivus et mortuus.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Inter alia dicta hoc ipsius fertur egregium.
                        Amicis enim culpantibus, quod nimium circa omnes communis esset, respondit
                        talem se imperatorem esse privatis, quales esse sibi imperatores privatus
                        optasset. Post ingentem igitur gloriam belli domique quaesitam e Perside
                        rediens apud <placeName>Seleuciam</placeName> <placeName>Isauriae</placeName> profluvio ventris extinctus est. Obiit autem
                        aetatis anno sexagesimo tertio, mense nono, die quarto, imperii nono decimo,
                        mense sexto, die quinto decimo. Inter Divos relatus est. <placeName>Solus</placeName> omnium intra
                        Vrbem sepultus est. Ossa conlata in urnam auream in foro, quod aedificavit,
                        sub columna posita sunt, cuius altitudo CXLIV pedes habet. Huius tantum
                        memoriae delatum est, ut usque ad nostram aetatem non aliter in senatu
                        principibus adclametur, nisi "Felicior Augusto, melior Traiano". Adeo in eo
                        gloria bonitatis obtinuit, ut vel adsentantibus vel vere laudantibus
                        occasionem magnificentissimi praestet exempli.</p>
                    <lb/>
                </div>
                <div type="cap" n="6">
                    <p><milestone unit="par" n="1"/> Defuncto Traiano Aelius Hadrianus creatus est
                        princeps, sine aliqua quidem voluntate Traiani, sed operam dante Plotina,
                        Traiani uxore; nam eum Traianus, quamquam consobrinae suae filium, vivus
                        noluerat adoptare. Natus et ipse Italicae in Hispania. Qui Traiani gloriae
                        invidens statim provincias tres reliquit, quas Traianus addiderat, et de
                        <placeName>Assyria</placeName>, <placeName>Mesopotamia</placeName>, <placeName>Armenia</placeName> revocavit exercitus ac finem imperii esse
                        voluit <placeName>Euphraten</placeName>. Idem de <placeName>Dacia</placeName> facere conatum amici deterruerunt, ne multi
                        cives Romani barbaris traderentur, propterea quia Traianus victa <placeName>Dacia</placeName> ex
                        toto orbe Romano infinitas eo copias hominum transtulerat ad agros et urbes
                        colendas. <placeName>Dacia</placeName> enim diuturno bello Decibali viris fuerat exhausta.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Pacem tamen omni imperii sui tempore habuit,
                        semel tantum per praesidem dimicavit. Orbem Romanum circumiit; multa
                        aedificavit. Facundissimus Latino sermone, Graeco eruditissimus fuit. Non
                        magnam clementiae gloriam habuit, diligentissimus tamen circa aerarium et
                        militum disciplinam. Obiit in Campania maior sexagenario, imperii anno
                        vicesimo primo, mense decimo, die vicesimo nono. Senatus ei tribuere noluit
                        divinos honores, tamen cum successor ipsius T. Aurelius Antoninus Fulvius
                        hoc vehementer exigeret et universi senatores palam resisterent, tandem
                        obtinuit.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Ergo Hadriano successit T. Antoninus Fulvius
                        Boionius, idem etiam Pius nominatus, genere claro, sed non admodum vetere,
                        vir insignis et qui merito Numae Pompilio conferatur, ita ut Romulo Traianus
                        aequetur. Vixit ingenti honestate privatus, maiore in imperio, nulli
                        acerbus, cunctis benignus, in re militari moderata gloria, defendere magis
                        provincias quam amplificare studens, viros aequissimos ad administrandam rem
                        publicam quaerens, bonis honorem habens, inprobos sine aliqua acerbitate
                        detestans, regibus amicis venerabilis non minus quam terribilis, adeo ut
                        barbarorum plurimae nationes depositis armis ad eum controversias suas
                        litesque deferrent sententiaeque parerent. Hic ante imperium ditissimus opes
                        quidem omnes suas stipendiis militum et circa amicos liberalitatibus minuit,
                        verum aerarium opulentum reliquit. Pius propter clementiam dictus est. Obiit
                        apud <placeName>Lorium</placeName>, villam suam, miliario ab Vrbe duodecimo, vitae anno
                        septuagesimo tertio, imperii vicesimo tertio, atque inter Divos relatus est
                        et merito consecratus.</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Post hunc imperavit M. Antoninus Verus, haud
                        dubie nobilissimus, quippe cum eius origo paterna a Numa Pompilio, materna a
                        Solentino rege penderet, et cum eo L. Annius Antoninus Verus. Tumque primum
                        Romana res publica duobus aequo iure imperium administrantibus paruit, cum
                        usque ad eum singulos semper habuisset Augustos.</p>
                    <lb/>
                </div>
                <div type="cap" n="10">
                    <p><milestone unit="par" n="1"/> Hi et genere inter se coniuncti fuerunt et
                        adfinitate. Nam Verus Annius Antoninus M. Antonini filiam in matrimonium
                        habuit, M. autem Antoninus gener Antonini Pii fuit per uxorem <placeName>Galeriam</placeName>
                        Faustinam iuniorem, consobrinam suam. Hi bellum contra Parthos gesserunt,
                        qui post victoriam Traiani tum primum rebellaverant. Verus Antoninus ad id
                        profectus est. Qui <placeName>Antiochiae</placeName> et circa <placeName>Armeniam</placeName> agens multa per duces suos
                        et ingentia patravit. <placeName>Seleuciam</placeName>, <placeName>Assyriae</placeName> urbem nobilissimam, cum
                        quadringentis milibus hominum cepit; Parthicum triumphum revexit. Cum fratre
                        eodemque socero triumphavit. Obiit tamen in Venetia, cum a Concordia
                        civitate Altinum proficisceretur et cum fratre in vehiculo sederet, subito
                        sanguine ictus, casu morbi, quem Graeci apoplexin vocant. Vir ingenii parum
                        civilis, reverentia tamen fratris nihil umquam atrox ausus. Cum obisset
                        undecimo imperii anno, inter deos relatus est.</p>
                    <lb/>
                </div>
                <div type="cap" n="11">
                    <p><milestone unit="par" n="1"/> Post eum M. Antoninus solus rem publicam
                        tenuit, vir quem mirari facilius quis quam laudare possit. A principio vitae
                        tranquillissimus, adeo ut ex infantia quoque vultum nec ex gaudio nec ex
                        maerore mutaverit. Philosophiae deditus Stoicae, ipse etiam non solum vitae
                        moribus, sed etiam eruditione philosophus. Tantae admirationis adhuc
                        iuvenis, ut eum successorem paraverit Hadrianus relinquere, adoptato tamen
                        Antonino Pio generum ei idcirco esse voluerit, ut hoc ordine ad imperium
                        perveniret.</p>
                    <lb/>
                </div>
                <div type="cap" n="12">
                    <p><milestone unit="par" n="1"/> Institutus est ad philosophiam per Apollonium
                        Chalcedonium, ad scientiam litterarum Graecarum per Chaeronensem, Plutarchi
                        nepotem, Latinas autem eum litteras Fronto, orator nobilissimus, docuit. Hic
                        cum omnibus <placeName>Romae</placeName> aequo iure egit, ad nullam insolentiam elatus est imperii
                        fastigio; liberalitatis promptissimae. Provincias ingenti benignitate et
                        moderatione tractavit. Contra Germanos eo principe res feliciter gestae
                        sunt. Bellum ipse unum gessit Marcomannicum, sed quantum nulla memoria fuit,
                        adeo ut Punicis conferatur. Nam eo gravius est factum, quod universi
                        exercitus Romani perierant. Sub hoc enim tantus casus pestilentiae fuit, ut
                        post victoriam Persicam <placeName>Romae</placeName> ac per <placeName>Italiam</placeName> provinciasque maxima hominum
                        pars, militum omnes fere copiae languore defecerint.</p>
                    <lb/>
                </div>
                <div type="cap" n="13">
                    <p><milestone unit="par" n="1"/> Ingenti ergo labore et moderatione, cum apud
                        <placeName>Carnuntum</placeName> iugi triennio perseverasset, bellum Marcomannicum confecit, quod
                        cum his Quadi, Vandali, Sarmatae, Suebi atque omnis barbaria commoverat,
                        multa hominum milia interfecit, ac <placeName>Pannoniis</placeName> servitio liberatis <placeName>Romae</placeName> rursus
                        cum Commodo Antonino filio suo, quem iam Caesarem fecerat, triumphavit. Ad
                        huius belli sumptum cum aerario exhausto largitiones nullas haberet neque
                        indicere provincialibus aut senatui aliquid vellet, instrumentum regii
                        cultus, facta in foro divi Traiani sectione, distraxit, vasa aurea, pocula
                        crystallina et murrina, uxoriam ac suam sericam et auream vestem, multa
                        ornamenta gemmarum. Ac per duos continuos menses ea venditio habita est
                        multumque auri redactum. Post victoriam tamen emptoribus pretia restituit,
                        qui reddere conparata voluerunt; molestus nulli fuit, qui maluit semel empta
                        retinere.</p>
                    <lb/>
                </div>
                <div type="cap" n="14">
                    <p><milestone unit="par" n="1"/> Hic permisit viris clarioribus, ut convivia
                        eodem cultu, quo ipse, et ministris similibus exhiberent. In editione
                        munerum post victoriam adeo magnificus fuit, ut centum simul leones
                        exhibuisse tradatur. Cum igitur fortunatam rem publicam et virtute et
                        mansuetudine reddidisset, obiit XVIII imperii anno, vitae LXI, et omnibus
                        certatim adnitentibus inter Divos relatus est.</p>
                    <lb/>
                </div>
                <div type="cap" n="15">
                    <p><milestone unit="par" n="1"/> Huius successor L. Antoninus Commodus nihil
                        paternum habuit, nisi quod contra Germanos feliciter et ipse pugnavit.
                        Septembrem mensem ad nomen suum transferre conatus est, ut Commodus
                        diceretur. Sed luxuria et obscenitate depravatus gladiatoriis armis
                        saepissime in ludo, deinceps etiam in amphitheatro cum huiusmodi hominibus
                        dimicavit. Obiit morte subita atque adeo, ut strangulatus vel veneno
                        interfectus putaretur, cum annis XII post patrem et VIII mensibus
                        imperasset, tanta execratione omnium ut hostis generis humani etiam mortuus
                        iudicaretur.</p>
                    <lb/>
                </div>
                <div type="cap" n="16">
                    <p><milestone unit="par" n="1"/> Huic successit Pertinax grandaevus et qui
                        septuagenariam attigisset aetatem, praefecturam urbi tum agens, ex senatus
                        consulto imperare iussus. Octogesimo die imperii praetorianorum militum
                        seditione et Iuliani scelere occisus est.</p>
                    <lb/>
                </div>
                <div type="cap" n="17">
                    <p><milestone unit="par" n="1"/> Post eum Salvius Iulianus rem publicam invasit,
                        vir nobilis et iure peritissimus, nepos Salvii Iuliani qui sub divo Hadriano
                        perpetuum conposuit edictum. <placeName>Victus</placeName> est a Severo apud <placeName>Mulvium</placeName> pontem,
                        interfectus in Palatio. Vixit mensibus septem, postquam coeperat
                        imperare.</p>
                    <lb/>
                </div>
                <div type="cap" n="18">
                    <p><milestone unit="par" n="1"/> Hinc imperii Romani administrationem Septimius
                        Severus accepit, oriundus ex Africa, provincia Tripolitana, oppido Lepti.
                        <placeName>Solus</placeName> omni memoria et ante et postea ex Africa imperator fuit. Hic primum
                        fisci advocatus, mox militaris tribunus, per multa deinde et varia officia
                        atque honores usque ad administrationem totius rei publicae venit.
                        Pertinacem se appellari voluit in honorem eius Pertinacis, qui a Iuliano
                        fuerat occisus. Parcus admodum fuit, natura saevus. Bella multa et feliciter
                        gessit. Pescennium Nigrum, qui in Aegypto et <placeName>Syria</placeName> rebellaverat, apud
                        <placeName>Cyzicum</placeName> interfecit. Parthos vicit et <placeName>Arabas</placeName> interiores et <placeName>Adiabenos</placeName>. <placeName>Arabas</placeName>
                        eo usque superavit, ut etiam provinciam ibi faceret. Idcirco Parthicus,
                        Arabicus, <placeName>Adiabenicus</placeName> dictus est. Multa toto orbe Romano reparavit. Sub eo
                        etiam Clodius Albinus, qui in occidendo Pertinace socius fuerat Iuliano,
                        Caesarem se in <placeName>Gallia</placeName> fecit, victusque apud <placeName>Lugdunum</placeName> et interfectus.</p>
                    <lb/>
                </div>
                <div type="cap" n="19">
                    <p><milestone unit="par" n="1"/> Severus tamen praeter bellicam gloriam etiam
                        civilibus studiis clarus fuit et litteris doctus, philosophiae scientiam ad
                        plenum adeptus. Novissimum bellum in Britannia habuit, utque receptas
                        provincias omni securitate muniret, vallum per CXXXIII passuum milia a mari
                        ad mare deduxit. Decessit Eboraci admodum senex, imperii anno sexto decimo,
                        mense tertio. Divus appellatus est. Nam filios duos successores reliquit,
                        Bassianum et Getam, sed Bassiano Antonini nomen a senatu voluit inponi.
                        Itaque dictus est M. Aurelius Antoninus Bassianus patrique successit. Nam
                        Geta hostis publicus iudicatus confestim periit.</p>
                    <lb/>
                </div>
                <div type="cap" n="20">
                    <p><milestone unit="par" n="1"/> M. igitur Aurelius Antoninus Bassianus, idemque
                        Caracalla, morum fere paternorum fuit, paulo asperior et minax. Opus <placeName>Romae</placeName>
                        egregium fecit lavacri, quae Antoninianae appellantur, nihil praeterea
                        memorabile. Inpatientis libidinis, qui novercam suam Iuliam uxorem duxerit.
                        Defunctus est in <placeName>Osdroena</placeName> apud <placeName>Edessam</placeName>, moliens adversum Parthos
                        expeditionem anno imperii sexto, mense secundo, vix egressus quadragesimum
                        tertium annum. Funere publico elatus est.</p>
                    <lb/>
                </div>
                <div type="cap" n="21">
                    <p><milestone unit="par" n="1"/> Deinde Opilius Macrinus, qui praefectus
                        praetorio erat, cum filio Diadumeno facti imperatores nihil memorabile ex
                        temporis brevitate gesserunt. Nam imperium eorum duum mensium et unius anni
                        fuit. Seditione militari ambo pariter occisi sunt.</p>
                    <lb/>
                </div>
                <div type="cap" n="22">
                    <p><milestone unit="par" n="1"/>Creatus est post hos M. Aurelius Antoninus. Hic
                        Antonini Caracallae filius putabatur, sacerdos autem Heliogabali templi
                        erat. Is cum <placeName>Romam</placeName> ingenti et militum et senatus expectatione venisset,
                        probris se omnibus contaminavit. Inpudicissime et obscenissime vixit,
                        biennioque post et octo mensibus tumultu interfectus est militari et cum eo
                        mater <placeName>Symiasera</placeName>.</p>
                    <lb/>
                </div>
                <div type="cap" n="23">
                    <p><milestone unit="par" n="1"/> Successit huic Aurelius Alexander, ab exercitu
                        Caesar, a senatu Augustus nominatus, iuvenis admodum, susceptoque adversus
                        Persas bello Xerxen, eorum regem, gloriosissime vicit. Militarem disciplinam
                        severissime rexit. Quasdam tumultuantes legiones integras exauctoravit.
                        Adsessorem habuit vel scrinii magistrum Vlpianum iuris conditorem. <placeName>Romae</placeName>
                        quoque favorabilis fuit. Periit in <placeName>Gallia</placeName> militari tumultu tertio decimo
                        imperii anno et die nono. In Mamaeam matrem suam unice pius. </p>
                </div>
            </div>
            <div type="lib" n="IX">
                <head> LIBER NONVS </head>
                <div type="cap" n="1">
                    <p><milestone unit="par" n="1"/> Post hunc Maximinus ex corpore militari primus
                        ad imperium accessit sola militum voluntate, cum nulla senatus
                        intercessisset auctoritas neque ipse senator esset. Is bello adversus
                        Germanos feliciter gesto cum a militibus imperator esset appellatus, a
                        Pupieno <placeName>Aquileiae</placeName> occisus est deserentibus eum militibus suis cum filio
                        adhuc puero, cum quo imperaverat triennio et paucis diebus.</p>
                    <lb/>
                </div>
                <div type="cap" n="2">
                    <p><milestone unit="par" n="1"/> Postea tres simul Augusti fuerunt, Pupienus,
                        Balbinus, Gordianus, duo superiores obscurissimo genere, Gordianus nobilis,
                        quippe cuius pater, senior Gordianus, consensu militum, cum proconsulatum
                        Africae gereret, Maximino imperante princeps fuisset electus. <milestone
                            unit="par" n="2"/> Itaque cum <placeName>Romam</placeName> venissent, Balbinus et Pupienus in
                        Palatio interfecti sunt, soli Gordiano imperium reservatum. Gordianus
                        admodum puer, cum Tranquillinam <placeName>Romae</placeName> duxisset uxorem, Ianum Geminum aperuit
                        et ad Orientem profectus Parthis bellum intulit, qui iam moliebantur
                        erumpere. Quod quidem feliciter gessit proeliisque ingentibus Parthos
                        adflixit. <milestone unit="par" n="3"/> Rediens haud longe a Romanis finibus
                        interfectus est fraude Philippi, qui post eum imperavit. Miles ei tumulum
                        vicesimo miliario a Circesio, quod castrum nunc Romanorum est <placeName>Euphratae</placeName>
                        inminens, aedificavit, exequias <placeName>Romam</placeName> revexit, ipsum Divum appellavit.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> Philippi duo, filius ac pater, Gordiano occiso
                        imperium invaserunt atque exercitu incolumi reducto ad <placeName>Italiam</placeName> ex <placeName>Syria</placeName>
                        profecti sunt. His imperantibus millesimus annus <placeName>Romae</placeName> urbis ingenti ludorum
                        apparatu spectaculorumque celebratus est. Ambo deinde ab exercitu interfecti
                        sunt, senior Philippus Veronae, <placeName>Romae</placeName> iunior. Annis quinque imperaverunt;
                        inter Divos tamen relati sunt.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> Post hos Decius e <placeName>Pannonia</placeName> inferiore, <placeName>Budaliae</placeName>
                        natus, imperium sumpsit. Bellum civile, quod in <placeName>Gallia</placeName> motum fuerat
                        oppressit. Filium suum Caesarem fecit. <placeName>Romae</placeName> lavacrum aedificavit. Cum
                        biennio imperassent ipse et filius, uterque in barbarico interfecti sunt.
                        Inter Divos relati.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Mox imperatores creati sunt Gallus Hostilianus
                        et Galli filius Volusianus. Sub his Aemilianus in <placeName>Moesia</placeName> res novas molitus
                        est; ad quem opprimendum cum ambo profecti essent, Interamnae interfecti
                        sunt non completo biennio. Nihil omnino clarum gesserunt. <placeName>Sola</placeName> pestilentia
                        et morbis atque aegritudinibus notus eorum principatus fuit.</p>
                    <lb/>
                </div>
                <div type="cap" n="6">
                    <p><milestone unit="par" n="1"/> Aemilianus obscurissime natus obscurius
                        imperavit ac tertio mense extinctus est.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Hinc Licinius Valerianus in Raetia et Norico
                        agens, ab exercitu imperator et mox Augustus est factus. Gallienus quoque
                        <placeName>Romae</placeName> a senatu Caesar est appellatus. Horum imperium Romano nomini
                        perniciosum et paene exitiabile fuit vel infelicitate principum vel ignavia.
                        Germani <placeName>Ravennam</placeName> usque venerunt. Valerianus in <placeName>Mesopotamia</placeName> bellum gerens a
                        Sapore, Persarum rege, superatus est, mox etiam captus apud Parthos ignobili
                        servitute consenuit.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Gallienus, cum adulescens factus esset
                        Augustus, imperium primum feliciter, mox commode, ad ultimum perniciose
                        gessit. Nam iuvenis in <placeName>Gallia</placeName> et Illyrico multa strenue fecit, occiso apud
                        <placeName>Mursam</placeName> Ingenuo, qui purpuram sumpserat, et Trebelliano. Diu placidus et
                        quietus, mox in omnem lasciviam dissolutus, tenendae rei publicae habenas
                        probrosa ignavia et desperatione laxavit. <milestone unit="par" n="2"/>
                        Alamanni vastatis <placeName>Galliis</placeName> in <placeName>Italiam</placeName> penetraverunt. <placeName>Dacia</placeName>, quae a Traiano
                        ultra <placeName>Danubium</placeName> fuerat adiecta, tum amissa est. Graecia, Macedonia, Pontus,
                        Asia vastata est per Gothos, <placeName>Pannonia</placeName> a Sarmatis Quadisque populata est,
                        Germani usque ad Hispanias penetraverunt et civitatem nobilem Tarraconem
                        expugnaverunt, Parthi <placeName>Mesopotamia</placeName> occupata <placeName>Syriam</placeName> sibi coeperant
                        vindicare.</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Tum desperatis rebus et deleto paene imperio
                        Romano Postumus in <placeName>Gallia</placeName> obscurissime natus purpuram sumpsit et per annos
                        decem ita imperavit, ut consumptas paene provincias ingenti virtute et
                        moderatione reparaverit. Qui seditione militum interfectus est, quod
                        Mogontiacum, quae adversus eum rebellaverat Laeliano res novas moliente,
                        diripiendam militibus tradere noluisset. <milestone unit="par" n="2"/> Post
                        eum Marius vilissimus opifex purpuram accepit et secundo die interfectus
                        est. <milestone unit="par" n="3"/> Victorinus postea <placeName>Galliarum</placeName> accepit
                        imperium, vir strenuissimus, sed cum nimiae libidinis esset et matrimonia
                        aliena corrumperet, Agrippinae occisus est, actuario quodam dolum
                        machinante, imperii sui anno secundo.</p>
                    <lb/>
                </div>
                <div type="cap" n="10">
                    <p><milestone unit="par" n="1"/> Huic successit Tetricus senator, qui Aquitaniam
                        honore praesidis administrans absens a militibus imperator electus est et
                        apud <placeName>Burdigalam</placeName> purpuram sumpsit. Seditiones multas militum pertulit. Sed
                        dum haec in <placeName>Gallia</placeName> geruntur, in Oriente per Odenathum Persae victi sunt.
                        Defensa <placeName>Syria</placeName>, recepta <placeName>Mesopotamia</placeName>, usque ad Ctesiphontem Odenathus
                        penetravit.</p>
                    <lb/>
                </div>
                <div type="cap" n="11">
                    <p><milestone unit="par" n="1"/> Ita Gallieno rem publicam deserente Romanum
                        imperium in Occidente per Postumum, per Odenathum in Oriente servatum est.
                        Gallienus interea <placeName>Mediolani</placeName> cum Valeriano fratre occisus est imperii anno
                        nono Claudiusque ei successit a militibus electus, a senatu appellatus
                        Augustus. <milestone unit="par" n="2"/> Hic Gothos Illyricum Macedoniamque
                        vastantes ingenti proelio vicit. Parcus vir ac modestus et iusti tenax ac
                        rei publicae gerendae idoneus, qui tamen intra imperii biennium morbo
                        interiit. Divus appellatus est. Senatus eum ingenti honore decoravit,
                        scilicet ut in curia clipeus ipsi aureus, item in Capitolio statua aurea
                        poneretur.</p>
                    <lb/>
                </div>
                <div type="cap" n="12">
                    <p><milestone unit="par" n="1"/> Quintillus post eum, Claudii frater, consensu
                        militum imperator electus est, unicae moderationis vir et civilitatis,
                        aequandus fratri vel praeferendus. Consensu senatus appellatus Augustus,
                        septimo decimo imperii die occisus est.</p>
                    <lb/>
                </div>
                <div type="cap" n="13">
                    <p><milestone unit="par" n="1"/> Post eum Aurelianus suscepit imperium, <placeName>Dacia</placeName>
                        Ripensi oriundus, vir in bello potens, animi tamen inmodici et ad
                        crudelitatem propensioris. <supplied>Is</supplied> quoque Gothos
                        strenuissime vicit. Romanam dicionem ad fines pristinos varia bellorum
                        felicitate revocavit. Superavit in <placeName>Gallia</placeName> Tetricum apud Catalaunos, ipso
                        Tetrico prodente exercitum suum, cuius adsiduas seditiones ferre non
                        poterat. Quin etiam per litteras occultas Aurelianum ita fuerat deprecatus,
                        ut inter alia versu Vergiliano uteretur: "Eripe me his, invicte, malis".
                            <milestone unit="par" n="2"/> Zenobiam quoque, quae occiso Odenatho
                        marito Orientem tenebat, haud longe ab <placeName>Antiochia</placeName> sine gravi proelio cepit
                        ingressusque <placeName>Romam</placeName> nobilem triumphum quasi receptor Orientis Occidentisque
                        egit, praecedentibus currum Tetrico et Zenobia. Qui quidem Tetricus
                        corrector Lucaniae postea fuit ac privatus diutissime vixit; Zenobia autem
                        posteros, qui adhuc manent, <placeName>Romae</placeName> reliquit.</p>
                    <lb/>
                </div>
                <div type="cap" n="14">
                    <p><milestone unit="par" n="1"/> Hoc imperante etiam in Vrbe monetarii
                        rebellaverunt vitiatis pecuniis et Felicissimo rationali interfecto. Quos
                        Aurelianus victos ultima crudelitate conpescuit. Plurimos nobiles capite
                        damnavit. Saevus et sanguinarius ac necessarius magis in quibusdam quam in
                        ullo amabilis imperator. Trux omni tempore, etiam filii sororis interfector,
                        disciplinae tamen militaris et morum dissolutorum magna ex parte
                        corrector.</p>
                    <lb/>
                </div>
                <div type="cap" n="15">
                    <p><milestone unit="par" n="1"/> Vrbem <placeName>Romam</placeName> muris firmioribus cinxit. Templum
                        <placeName>Soli</placeName> aedificavit, in quo infinitum auri gemmarumque constituit. Provinciam
                        <placeName>Daciam</placeName>, quam Traianus ultra <placeName>Danubium</placeName> fecerat intermisit, vastato omni
                        Illyrico et <placeName>Moesia</placeName>, desperans eam posse retinere, abductosque Romanos ex
                        urbibus et agris <placeName>Daciae</placeName> in media <placeName>Moesia</placeName> collocavit appellavitque eam <placeName>Daciam</placeName>,
                        quae nunc duas <placeName>Moesias</placeName> dividit et est dextra <placeName>Danubio</placeName> in mare fluenti, cum
                        antea fuerit in laeva. <milestone unit="par" n="2"/> Occiditur servi sui
                        fraude, qui ad quosdam militares viros, amicos ipsius, nomina pertulit
                        adnotata, falso manum eius imitatus, tamquam Aurelianus ipsos pararet
                        occidere; itaque ut praeveniretur, ab isdem interfectus est in itineris
                        medio, quod inter <placeName>Constantinopolim</placeName> et <placeName>Heracleam</placeName> est stratae veteris; locus
                        Caenophrurium appellatur. Mors tamen eius inulta non fuit. Meruit quoque
                        inter Divos referri.</p>
                    <lb/>
                </div>
                <div type="cap" n="16">
                    <p><milestone unit="par" n="1"/> Tacitus post hunc suscepit imperium, vir
                        egregie moratus et rei publicae gerendae idoneus. Nihil tamen clarum potuit
                        ostendere, intra sextum mensem imperii morte praeventus. Florianus, qui
                        Tacito successerat, duobus mensibus et diebus XX in imperio fuit neque
                        quicquam dignum memoria egit.</p>
                    <lb/>
                </div>
                <div type="cap" n="17">
                    <p><milestone unit="par" n="1"/> Post hunc Probus, vir inlustris gloria
                        militari, ad administrationem rei publicae accessit. <placeName>Gallias</placeName> a barbaris
                        occupatas ingenti proeliorum felicitate restituit. Quosdam imperium usurpare
                        conatos, scilicet Saturninum in Oriente, Proculum et Bonosum Agrippinae,
                        certaminibus oppressit. <milestone unit="par" n="2"/> Vineas <placeName>Gallos</placeName> et
                        <placeName>Pannonios</placeName> habere permisit, opere militari Almam montem apud <placeName>Sirmium</placeName> et
                        Aureum apud <placeName>Moesiam</placeName> superiorem vineis conseruit et provincialibus colendos
                        dedit. <milestone unit="par" n="3"/> Hic cum bella innumera gessisset, pace
                        parata dixit brevi milites necessarios non futuros. Vir acer, strenuus,
                        iustus et qui Aurelianum aequaret gloria militari, morum autem civilitate
                        superaret. Interfectus tamen est <placeName>Sirmii</placeName> tumultu militari in turri
                        ferrata.</p>
                    <lb/>
                </div>
                <div type="cap" n="18">
                    <p><milestone unit="par" n="1"/> Post hunc Carus est factus Augustus, Narbone
                        natus in <placeName>Gallia</placeName>. Is confestim Carinum et Numerianum filios Caesares fecit.
                        Sed dum bellum adversus Sarmatas gerit, nuntiato Persarum tumultu ad
                        Orientem profectus res contra Persas nobiles gessit. Ipsos proelio fudit,
                        <placeName>Cochen</placeName> et Ctesiphontem, urbes nobilissimas, cepit. Et cum castra super
                        Tigridem haberet, vi divini fulminis periit. <milestone unit="par" n="2"/>
                        Numerianus quoque, filius eius, quem secum Caesarem ad Persas duxerat,
                        adulescens egregiae indolis, cum oculorum dolore correptus in lecticula
                        veheretur, inpulsore Apro, qui socer eius erat, per insidias occisus est. Et
                        cum dolo occultaretur ipsius mors, quousque Aper invadere posset imperium,
                        foetore cadaveris prodita est. Milites enim qui eum sequebantur putore
                        commoti diductis lecticulae palliis post aliquot dies mortem eius notam
                        habere potuerunt.</p>
                    <lb/>
                </div>
                <div type="cap" n="19">
                    <p><milestone unit="par" n="1"/> Interea Carinus, quem Caesarem ad Parthos
                        proficiscens Carus in Illyrico, <placeName>Gallia</placeName>, <placeName>Italia</placeName> reliquerat, omnibus se
                        sceleribus inquinavit. Plurimos innoxios fictis criminibus occidit,
                        matrimonia nobilia corrupit, condiscipulis quoque, qui eum in auditorio vel
                        levi fatigatione taxaverant, perniciosus fuit. Ob quae omnibus hominibus
                        invisus non multo post poenas dedit. <milestone unit="par" n="2"/> Nam de
                        Perside victor exercitus rediens, cum Carum Augustum fulmine, Numerianum
                        Caesarem insidiis perdidisset, Diocletianum imperatorem creavit, Dalmatia
                        oriundum, virum obscurissime natum, adeo ut a plerisque scribae filius, a
                        nonnullis Anullini senatoris libertinus fuisse credatur.</p>
                    <lb/>
                </div>
                <div type="cap" n="20">
                    <p><milestone unit="par" n="1"/> Is prima militum contione iuravit Numerianum
                        nullo suo dolo interfectum et, cum iuxta eum Aper, qui Numeriano insidias
                        fecerat, constitisset, in conspectu exercitus manu Diocletiani gladio
                        percussus est. <milestone unit="par" n="2"/> Postea Carinum omnium odio et
                        detestatione viventem apud <placeName>Margum</placeName> ingenti proelio vicit, proditum ab
                        exercitu suo, quem fortiorem habebat, aut certe desertum, inter Viminacium
                        atque Aureum montem. <milestone unit="par" n="3"/> Ita rerum Romanarum
                        potitus, cum tumultum rusticani in <placeName>Gallia</placeName> concitassent et factioni suae
                        Bacaudarum nomen inponerent, duces autem haberent Amandum et Aelianum, ad
                        subigendos eos Maximianum Herculium Caesarem misit, qui levibus proeliis
                        agrestes domuit et pacem <placeName>Galliae</placeName> reformavit.</p>
                    <lb/>
                </div>
                <div type="cap" n="21">
                    <p><milestone unit="par" n="1"/> Per haec tempora etiam Carausius, qui vilissime
                        natus strenuae militiae ordine famam egregiam fuerat consecutus, cum apud
                        <placeName>Bononiam</placeName> per tractum Belgicae et Armorici pacandum mare accepisset, quod
                        Franci et Saxones infestabant, multis barbaris saepe captis nec praeda
                        integra aut provincialibus reddita aut imperatoribus missa, cum suspicio
                        esse coepisset consulto ab eo admitti barbaros, ut transeuntes cum praeda
                        exciperet atque hac se occasione ditaret, a Maximiano iussus occidi,
                        purpuram sumpsit et Britannias occupavit.</p>
                    <lb/>
                </div>
                <div type="cap" n="22">
                    <p><milestone unit="par" n="1"/> Ita cum per omnem orbem terrarum res turbatae
                        essent, Carausius in Britanniis rebellaret, Achilleus in Aegypto, Africam
                        Quinquegentiani infestarent, Narseus Orienti bellum inferret, Diocletianus
                        Maximianum Herculium ex Caesare fecit Augustum, Constantium et Maximianum
                        Caesares, quorum Constantius per filiam nepos Claudii traditur, Maximianus
                        Galerius in <placeName>Dacia</placeName> haud longe a Serdica natus. Atque, ut eos etiam adfinitate
                        coniungeret, Constantius privignam Herculii Theodoram accepit, ex qua postea
                        sex liberos, Constantini fratres, habuit, Galerius filiam Diocletiani
                        <placeName>Valeriam</placeName>, ambo uxores, quas habuerant, repudiare conpulsi. <milestone
                            unit="par" n="2"/> Cum Carausio tamen, cum bella frustra temptata essent
                        contra virum rei militaris peritissimum, ad postremum pax convenit. Eum post
                        septennium Allectus socius eius occidit atque ipse post eum Britannias
                        triennio tenuit. Qui ductu Asclepiodoti, praefecti praetorio, oppressus est.
                        Ita Britanniae decimo anno receptae.</p>
                    <lb/>
                </div>
                <div type="cap" n="23">
                    <p><milestone unit="par" n="1"/> Per idem tempus a Constantio Caesare in <placeName>Gallia</placeName>
                        bene pugnatum est. Circa Lingonas die una adversam et secundam fortunam
                        expertus est. Nam cum repente barbaris ingruentibus intra civitatem esset
                        coactus tam praecipiti necessitate, ut clausis portis in murum funibus
                        tolleretur, vix quinque horis mediis adventante exercitu, sexaginta fere
                        milia Alamannorum cecidit. Maximianus quoque Augustus bellum in Africa
                        profligavit, domitis Quinquegentianis et ad pacem redactis. Diocletianus
                        obsessum <placeName>Alexandriae</placeName> Achilleum octavo fere mense superavit eumque
                        interfecit. Victoria acerbe usus est; totam Aegyptum gravibus
                        proscriptionibus caedibusque foedavit. Ea tamen occasione ordinavit provide
                        multa et disposuit, quae ad nostram aetatem manent.</p>
                    <lb/>
                </div>
                <div type="cap" n="24">
                    <p><milestone unit="par" n="1"/> Galerius Maximianus primum adversus Narseum
                        proelium insecundum habuit inter Callinicum <placeName>Carras</placeName>que congressus, cum
                        inconsulte magis quam ignave dimicasset; admodum enim parva manu cum
                        copiosissimo hoste commisit. Pulsus igitur et ad Diocletianum profectus, cum
                        ei in itinere occurrisset, tanta insolentia a Diocletiano fertur exceptus,
                        ut per aliquot passuum milia purpuratus tradatur ad vehiculum
                        cucurrisse.</p>
                    <lb/>
                </div>
                <div type="cap" n="25">
                    <p><milestone unit="par" n="1"/> Mox tamen per Illyricum <placeName>Moesiam</placeName>que contractis
                        copiis rursus cum Narseo, Hormisdae et Saporis avo, in <placeName>Armenia</placeName> maiore
                        pugnavit successu ingenti nec minore consilio, simul fortitudine, quippe qui
                        etiam speculatoris munus cum altero aut tertio equite susceperit. Pulso
                        Narseo castra eius diripuit; uxores, sorores, liberos cepit, infinitam
                        extrinsecus Persarum nobilitatem, gazam Persicam copiosissimam. Ipsum in
                        ultimas regni solitudines egit. Quare ad Diocletianum in <placeName>Mesopotamia</placeName> cum
                        praesidiis tum morantem ovans regressus ingenti honore susceptus est.
                            <milestone unit="par" n="2"/> <placeName>Varia</placeName> deinceps et simul et viritim bella
                        gesserunt, Carpis et Basternis subactis, Sarmatis victis, quarum nationum
                        ingentes captivorum copias in Romanis finibus locaverunt.</p>
                    <lb/>
                </div>
                <div type="cap" n="26">
                    <p><milestone unit="par" n="1"/> Diocletianus moratus callide fuit, sagax
                        praeterea et admodum subtilis ingenio et qui severitatem suam aliena invidia
                        vellet explere. Diligentissimus tamen et sollertissimus princeps et qui
                        imperio Romano primus regiae consuetudinis formam magis quam Romanae
                        libertatis invexerat adorarique se iussit, cum ante eum cuncti salutarentur.
                        Ornamenta gemmarum vestibus calciamentisque indidit. Nam prius imperii
                        insigne in chlamyde purpurea tantum erat, reliqua communia.</p>
                    <lb/>
                </div>
                <div type="cap" n="27">
                    <p><milestone unit="par" n="1"/> Herculius autem propalam ferus et incivilis
                        ingenii, asperitatem suam etiam vultus horrore significans. Hic naturae suae
                        indulgens Diocletiano in omnibus est saevioribus consiliis obsecutus. Cum
                        tamen ingravescente aevo parum se idoneum Diocletianus moderando imperio
                        esse sentiret, auctor Herculio fuit, ut in vitam privatam concederent et
                        stationem tuendae rei publicae viridioribus iunioribusque mandarent. Cui
                        aegre collega obtemperavit. <milestone unit="par" n="2"/> Tamen uterque uno
                        die privato habitu imperii insigne mutavit, <placeName>Nicomediae</placeName> Diocletianus,
                        Herculius <placeName>Mediolani</placeName>, post triumphum inclitum, quem <placeName>Romae</placeName> ex numerosis
                        gentibus egerant, pompa ferculorum inlustri, qua Narsei coniuges sororesque
                        et liberi ante currum ducti sunt. Concesserunt tamen Salonas unus, alter in
                        Lucaniam.</p>
                    <lb/>
                </div>
                <div type="cap" n="28">
                    <p><milestone unit="par" n="1"/> Diocletianus privatus in villa, quae haud
                        procul a Salonis est, praeclaro otio senuit, inusitata virtute usus, ut
                        solus omnium post conditum Romanum imperium ex tanto fastigio sponte ad
                        privatae vitae statum civilitatemque remearet. Contigit igitur ei, quod
                        nulli post natos homines, ut cum privatus obisset, inter Divos tamen
                        referretur. </p>
                </div>
            </div>
            <div type="lib" n="X">
                <head> LIBER DECIMVS </head>
                <div type="cap" n="1">
                    <p><milestone unit="par" n="1"/> His igitur abeuntibus administratione rei
                        publicae Constantius et Galerius Augusti creati sunt divisusque inter eos
                        ita Romanus orbis, ut <placeName>Galliam</placeName>, <placeName>Italiam</placeName>, Africam Constantius, Illyricum,
                        Asiam, Orientem Galerius obtineret, sumptis duobus Caesaribus. <milestone
                            unit="par" n="2"/> Constantius tamen, contentus dignitate Augusti
                        <placeName>Italiae</placeName> atque Africae administrandae sollicitudinem recusavit, vir egregius
                        et praestantissimae civilitatis, divitiis provincialium ac privatorum
                        studens, fisci commoda non admodum adfectans dicensque melius publicas opes
                        a privatis haberi quam intra unum claustrum reservari, adeo autem cultus
                        modici, ut festis diebus, si amicis numerosioribus esset epulandum,
                        privatorum ei argento ostiatim petito triclinia sternerentur. <milestone
                            unit="par" n="3"/> Hic non modo amabilis, sed etiam venerabilis <placeName>Gallis</placeName>
                        fuit, praecipue quod Diocletiani suspectam prudentiam et Maximiani
                        sanguinariam temeritatem imperio eius evaserant. Obiit in Britannia Eboraci
                        principatus anno tertio decimo atque inter Divos relatus est.</p>
                    <lb/>
                </div>
                <div type="cap" n="2">
                    <p><milestone unit="par" n="1"/> Galerius vir et probe moratus et egregius re
                        militari, cum <placeName>Italiam</placeName> quoque, sinente Constantio, administrationi suae
                        accessisse sentiret, Caesares duos creavit, Maximinum, quem Orienti
                        praefecit, et Severum, cui <placeName>Italiam</placeName> dedit. Ipse in Illyrico commoratus est.
                            <milestone unit="par" n="2"/> Verum Constantio mortuo Constantinus, ex
                        obscuriore matrimonio eius filius, in Britannia creatus est imperator et in
                        locum patris exoptatissimus moderator accessit. <milestone unit="par" n="3"
                        /> <placeName>Romae</placeName> interea praetoriani excito tumultu Maxentium, Herculii filium, qui
                        haud procul ab Vrbe in villa publica morabatur, Augustum nuncupaverunt. Quo
                        nuntio Maximianus Herculius ad spem arrectus resumendi fastigii, quod
                        invitus amiserat, <placeName>Romam</placeName> advolavit e Lucania, quam sedem privatus elegerat in
                        agris amoenissimis consenescens, Diocletianumque etiam per litteras
                        adhortatus est, ut depositam resumeret potestatem, quas ille inritas habuit.
                            <milestone unit="par" n="4"/> Sed adversum motum praetorianorum atque
                        Maxentii Severus Caesar <placeName>Romam</placeName> missus a Galerio cum exercitu venit
                        obsidensque Vrbem militum suorum scelere desertus est. Auctae Maxentii opes
                        confirmatumque imperium. Severus fugiens <placeName>Ravennae</placeName> interfectus est.</p>
                    <lb/>
                </div>
                <div type="cap" n="3">
                    <p><milestone unit="par" n="1"/> Herculius tamen Maximianus post haec in
                        contione exercitus filium Maxentium nudare conatus seditionem et convicia
                        militum tulit. <milestone unit="par" n="2"/> Inde ad <placeName>Gallias</placeName> profectus est
                        dolo composito, tamquam a filio esset expulsus, ut Constantino genero
                        iungeretur, moliens tamen Constantinum reperta occasione interficere, qui in
                        <placeName>Galliis</placeName> et militum et provincialium ingenti iam favore regnabat caesis
                        Francis atque Alamannis, captis eorum regibus, quos etiam bestiis, cum
                        magnificum spectaculum muneris parasset, obiecit. Detectis igitur insidiis
                        per Faustam filiam, quae dolum viro enuntiaverat, profugit Herculius
                        <placeName>Massiliaeque</placeName> oppressus (ex ea enim navigare ad filium praeparabat) poenas
                        dedit iustissimo exitu, vir ad omnem acerbitatem saevitiamque proclivis,
                        infidus, incommodus, civilitatis penitus expers.</p>
                    <lb/>
                </div>
                <div type="cap" n="4">
                    <p><milestone unit="par" n="1"/> Per hoc tempus a Galerio Licinius imperator est
                        factus <placeName>Dacia</placeName> oriundus, notus ei antiqua consuetudine et in bello, quod
                        adversus Narseum gesserat, strenuus laboribus et officiis acceptus.
                            <milestone unit="par" n="2"/> Mors Galerii confestim secuta. Ita res
                        publica tum a novis quattuor imperatoribus tenebatur, Constantino et
                        Maxentio, filiis Augustorum, Licinio et Maximino, novis hominibus.
                            <milestone unit="par" n="3"/> Quinto tamen Constantinus imperii sui anno
                        bellum adversum Maxentium civile commovit, copias eius multis proeliis
                        fudit, ipsum postremo <placeName>Romae</placeName> adversum nobiles omnibus exitiis saevientem apud
                        pontem <placeName>Mulvium</placeName> vicit <placeName>Italia</placeName>que est potitus. <milestone unit="par" n="4"/>
                        Non multo deinceps in Oriente quoque adversum Licinium Maximinus res novas
                        molitus vicinum exitium fortuita apud <placeName>Tarsum</placeName> morte praevenit.</p>
                    <lb/>
                </div>
                <div type="cap" n="5">
                    <p><milestone unit="par" n="1"/> Constantinus tamen, vir ingens et omnia
                        efficere nitens, quae animo praeparasset, simul principatum totius orbis
                        adfectans, Licinio bellum intulit, quamquam necessitudo et adfinitas cum eo
                        esset; nam soror Constantia nupta Licinio erat. Ac primo eum in <placeName>Pannonia</placeName>
                        secunda ingenti apparatu bellum apud <placeName>Cibalas</placeName> instruentem repentinus
                        oppressit omnique Dardania, <placeName>Moesia</placeName>, Macedonia potitus numerosas provincias
                        occupavit.</p>
                    <lb/>
                </div>
                <div type="cap" n="6">
                    <p><milestone unit="par" n="1"/> <placeName>Varia</placeName> deinceps inter eos bella et pax
                        reconciliata ruptaque est. Postremo Licinius navali et terrestri proelio
                        victus apud <placeName>Nicomediam</placeName> se dedidit et contra religionem sacramenti
                        Thessalonicae privatus occisus est. <milestone unit="par" n="2"/> Eo tempore
                        res Romana sub uno Augusto et tribus Caesaribus, quod numquam alias, fuit,
                        cum liberi Constantini <placeName>Galliae</placeName>, Orienti <placeName>Italiae</placeName>que praeessent. <milestone
                            unit="par" n="3"/> Verum insolentia rerum secundarum aliquantum
                        Constantinus ex illa favorabili animi docilitate mutavit. Primum
                        necessitudines persecutus, egregium virum filium et sororis filium, commodae
                        indolis iuvenem, interfecit, mox uxorem, post numerosos amicos.</p>
                    <lb/>
                </div>
                <div type="cap" n="7">
                    <p><milestone unit="par" n="1"/> Vir primo imperii tempore optimis principibus,
                        ultimo mediis conparandus. Innumerae in eo animi corporisque virtutes
                        claruerunt. Militaris gloriae adpetentissimus, fortuna in bellis prospera
                        fuit, verum ita ut non superaret industriam. Nam etiam Gothos post civile
                        bellum varie profligavit, pace his ad postremum data, ingentemque apud
                        barbaras gentes memoriae gratiam conlocavit. <milestone unit="par" n="2"/>
                        Civilibus artibus et studiis liberalibus deditus, adfectator iusti amoris,
                        quem <supplied>ab</supplied> omnibus sibi et liberalitate et docilitate
                        quaesivit, sicut in nonnullos amicos dubius, ita in reliquos egregius, nihil
                        occasionum praetermittens, quo opulentiores eos clarioresque praestaret.</p>
                    <lb/>
                </div>
                <div type="cap" n="8">
                    <p><milestone unit="par" n="1"/> Multas leges rogavit, quasdam ex bono et aequo,
                        plerasque superfluas, nonnullas severas, primusque urbem nominis sui ad
                        tantum fastigium evehere molitus est, ut <placeName>Romae</placeName> aemulam faceret. <milestone
                            unit="par" n="2"/> Bellum adversus Parthos moliens, qui iam <placeName>Mesopotamiam</placeName>
                        fatigabant, uno et tricesimo anno imperii, aetatis sexto et sexagesimo,
                        <placeName>Nicomediae</placeName> in villa publica obiit. <milestone unit="par" n="3"/> Denuntiata
                        mors eius etiam per crinitam stellam, quae inusitatae magnitudinis
                        aliquamdiu fulsit; eam Graeci cometen vocant. Atque inter Divos meruit
                        referri</p>
                    <lb/>
                </div>
                <div type="cap" n="9">
                    <p><milestone unit="par" n="1"/> Is successores filios tres reliquit atque unum
                        fratris filium. Verum Dalmatius Caesar prosperrima indole neque patruo
                        absimilis haud multo post oppressus est factione militari et Constantio,
                        patrueli suo, sinente potius quam iubente. <milestone unit="par" n="2"/>
                        Constantinum porro bellum fratri inferentem et apud <placeName>Aquileiam</placeName> inconsultius
                        proelium adgressum Constantis duces interemerunt. Ita res publica ad duos
                        Augustos redacta. <milestone unit="par" n="3"/> Constantis imperium strenuum
                        aliquamdiu et iustum fuit. Mox cum et valetudine improspera et amicis
                        pravioribus uteretur, ad gravia vitia conversus, cum intolerabilis
                        provincialibus, militi iniucundus esset, factione Magnentii occisus est.
                            <milestone unit="par" n="4"/> Obiit haud longe ab Hispaniis in castro,
                        cui Helenae nomen est, anno imperii septimo decimo, aetatis tricesimo, rebus
                        tamen plurimis strenue in militia gestis exercituique per omne vitae tempus
                        sine gravi crudelitate terribilis.</p>
                    <lb/>
                </div>
                <div type="cap" n="10">
                    <p><milestone unit="par" n="1"/> Diversa Constantii fortuna fuit. A Persis enim
                        multa et gravia perpessus, saepe captis oppidis, obsessis urbibus, caesis
                        exercitibus, nullumque ei contra Saporem prosperum proelium fuit, nisi quod
                        apud Singaram haud dubiam victoriam ferocia militum amisit, qui pugnam
                        seditiose et stolide contra rationem belli die iam praecipiti poposcerunt.
                            <milestone unit="par" n="2"/> Post Constantis necem Magnentio <placeName>Italiam</placeName>,
                        Africam, <placeName>Gallias</placeName> obtinente etiam Illyricum res novas habuit, Vetranione ad
                        imperium consensu militum electo, quem grandaevum iam et cunctis amabilem
                        diuturnitate et felicitate militiae ad tuendum Illyricum principem
                        creaverunt, virum probum et morum veterum ac iucundae civilitatis, sed
                        omnium liberalium artium expertem adeo, ut ne elementa quidem prima
                        litterarum nisi grandaevus et iam imperator acceperit.</p>
                    <lb/>
                </div>
                <div type="cap" n="11">
                    <p><milestone unit="par" n="1"/> Sed a Constantio, qui ad ultionem fraternae
                        necis bellum civile commoverat, abrogatum est Vetranioni imperium; novo
                        inusitatoque more consensu militum deponere insigne conpulsus. <placeName>Romae</placeName> quoque
                        tumultus fuit, Nepotiano, Constantini sororis filio, per gladiatoriam manum
                        imperium vindicante, qui saevis exordiis dignum exitium nanctus est.
                        Vicesimo enim atque octavo die a Magnentianis ducibus oppressus poenas
                        dedit. Caput eius pilo per Vrbem circumlatum est, gravissimaeque
                        proscriptiones et nobilium caedes fuerunt.</p>
                    <lb/>
                </div>
                <div type="cap" n="12">
                    <p><milestone unit="par" n="1"/> Non multo post Magnentius apud <placeName>Mursam</placeName>
                        profligatus acie est ac paene captus. Ingentes Romani imperii vires ea
                        dimicatione consumptae sunt, ad quaelibet bella externa idoneae, quae multum
                        triumphorum possent securitatisque conferre. <milestone unit="par" n="2"/>
                        Orienti mox a Constantio Caesar est datus patrui filius Gallus,
                        Magnentiusque diversis proeliis victus vim vitae suae apud <placeName>Lugdunum</placeName> attulit
                        imperii anno tertio, mense septimo, frater quoque eius Senonis, quem ad
                        tuendas <placeName>Gallias</placeName> Caesarem miserat.</p>
                    <lb/>
                </div>
                <div type="cap" n="13">
                    <p><milestone unit="par" n="1"/> Per haec tempora etiam a Constantio multis
                        incivilibus gestis Gallus Caesar occisus est, vir natura ferus et ad
                        tyrannidem pronior, si suo iure imperare licuisset. Silvanus quoque in
                        <placeName>Gallia</placeName> res novas molitus ante diem tricesimum extinctus est solusque in
                        imperio Romano eo tempore Constantius princeps et Augustus fuit.</p>
                    <lb/>
                </div>
                <div type="cap" n="14">
                    <p><milestone unit="par" n="1"/> Mox Iulianum Caesarem ad <placeName>Gallias</placeName> misit,
                        patruelem suum, Galli fratrem, tradita ei in matrimonium sorore, cum multa
                        oppida barbari expugnassent, alia obsiderent, ubique foeda vastitas esset
                        Romanumque imperium non dubia iam calamitate nutaret. A quo modicis copiis
                        apud <placeName>Argentoratum</placeName>, <placeName>Galliae</placeName> urbem, ingentes Alamannorum copiae extinctae
                        sunt, rex nobilissimus captus, <placeName>Galliae</placeName> restitutae. <milestone unit="par"
                            n="2"/> Multa postea per eundem Iulianum egregia adversum barbaros gesta
                        sunt summotique ultra <placeName>Rhenum</placeName> Germani et finibus suis Romanum imperium
                        restitutum.</p>
                    <lb/>
                </div>
                <div type="cap" n="15">
                    <p><milestone unit="par" n="1"/> Neque multo post, cum Germaniciani exercitus a
                        Galliarum praesidio tollerentur, consensu militum Iulianus factus Augustus
                        est interiectoque anno ad Illyricum obtinendum profectus, Constantio
                        Parthicis proeliis occupato. <milestone unit="par" n="2"/> Qui rebus
                        cognitis ad bellum civile conversus in itinere obiit inter <placeName>Ciliciam</placeName>
                        Cappadociamque anno imperii octavo et tricesimo, aetatis quinto et
                        quadragesimo, meruitque inter Divos referri, vir egregiae tranquillitatis,
                        placidus, nimium amicis et familiaribus credens, mox etiam uxoribus
                        deditior, qui tamen primis imperii annis ingenti se modestia egerit,
                        familiarium etiam locupletator neque inhonoros sinens, quorum laboriosa
                        expertus fuisset officia, ad severitatem tum propensior, si suspicio imperii
                        moveretur, mitis alias, et cuius in civilibus magis quam in externis bellis
                        sit laudanda fortuna.</p>
                    <lb/>
                </div>
                <div type="cap" n="16">
                    <p><milestone unit="par" n="1"/> Hinc Iulianus rerum potitus est ingentique
                        apparatu Parthis intulit bellum, cui expeditioni ego quoque interfui.
                        Aliquot oppida et castella Persarum in deditionem accepit vel vi expugnavit
                        <placeName>Assyriam</placeName>que populatus castra apud Ctesiphontem stativa aliquamdiu habuit.
                            <milestone unit="par" n="2"/> Remeansque victor, dum se inconsultius
                        proeliis inserit, hostili manu interfectus est VI Kal. Iul., imperii anno
                        septimo, aetatis altero et tricesimo, atque inter Divos relatus est, vir
                        egregius et rem publicam insigniter moderaturus, si per fata licuisset.
                            <milestone unit="par" n="3"/> Liberalibus disciplinis adprime eruditus,
                        Graecis doctior atque adeo, ut Latina eruditio nequaquam cum Graeca scientia
                        conveniret, facundia ingenti et prompta, memoriae tenacissimae, in quibusdam
                        philosopho propior. In amicos liberalis, sed minus diligens quam tantum
                        principem decuit. Fuerunt enim nonnulli, qui vulnera gloriae eius inferrent.
                        In provinciales iustissimus et tributorum, quatenus fieri posset, repressor.
                        Civilis in cunctos, mediocrem habens aerarii curam, gloriae avidus ac per
                        eam animi plerumque inmodici, nimius religionis Christianae insectator,
                        perinde tamen ut cruore abstineret, M. Antonino non absimilis, quem etiam
                        aemulari studebat.</p>
                    <lb/>
                </div>
                <div type="cap" n="17">
                    <p><milestone unit="par" n="1"/> Post hunc Iovianus, qui tunc domesticus
                        militabat, ad obtinendum imperium consensu exercitus lectus est,
                        commendatione patris militibus quam sua notior. Qui iam turbatis rebus,
                        exercitu quoque inopia laborante, uno a Persis atque altero proelio victus
                        pacem cum Sapore, necessariam quidem, sed ignobilem, fecit, multatus finibus
                        ac nonnulla imperii Romani parte tradita. <milestone unit="par" n="2"/> Quod
                        ante eum annis mille centum et duobus de viginti fere, ex quo Romanum
                        imperium conditum erat, numquam accidit. Quin etiam legiones nostrae ita et
                        apud Caudium per Pontium Telesinum et in Hispania apud <placeName>Numantiam</placeName> et in
                        <placeName>Numidia</placeName> sub iugum missae sunt, ut nihil tamen finium traderetur. Ea pacis
                        conditio non penitus reprehendenda foret, si foederis necessitatem tum cum
                        integrum fuit mutare voluisset, sicut a Romanis omnibus his bellis, quae
                        commemoravi, factum est. Nam et Samnitibus et Numantinis et Numidis
                        confestim bella inlata sunt neque pax rata fuit. <milestone unit="par" n="3"
                        /> Sed dum aemulum imperii veretur, intra Orientem residens gloriae parum
                        consuluit. Isque iter ingressus atque Illyricum petens in <placeName>Galatiae</placeName> finibus
                        repentina morte obiit, vir alias neque iners neque inprudens.</p>
                    <lb/>
                </div>
                <div type="cap" n="18">
                    <p><milestone unit="par" n="1"/> Multi exanimatum opinantur nimia cruditate
                        (inter cenandum enim epulis indulserat), alii odore cubiculi, quod ex
                        recenti tectorio calcis grave quiescentibus erat, quidam nimietate prunarum,
                        quas gravi frigore adoleri multas iusserat. <milestone unit="par" n="2"/>
                        Decessit imperii mense septimo tertio decimo Kal. Mart., aetatis, ut qui
                        plurimum vel minimum tradunt, tertio et tricesimo anno, ac benignitate
                        principum, qui ei successerunt, inter Divos relatus est. Nam et civilitati
                        propior et natura admodum liberalis fuit. <milestone unit="par" n="3"/> Hic
                        status erat Romanae rei Ioviano eodem et Varroniano consulibus, anno urbis
                        conditae millesimo centesimo et octavo decimo. Quia autem ad inclitos
                        principes venerandosque perventum est, interim operi modum dabimus. Nam
                        reliqua stilo maiore dicenda sunt. Quae nunc non tam praetermittimus, quam
                        ad maiorem scribendi diligentiam reservamus. </p>
                </div>
            </div>
                          
        </body>
    </text>
</TEI>
